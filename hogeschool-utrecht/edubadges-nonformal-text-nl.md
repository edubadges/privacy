14-06-2021

Goed dat je de privacyverklaring van Hogeschool Utrecht voor de dienst edubadges bekijkt! We hebben veel aandacht besteed aan de bescherming van jouw persoonsgegevens en in deze privacyverklaring kun je daar over lezen. Als er na het lezen van deze privacyverklaring toch nog vragen, opmerkingen of zorgen zijn, stuur dan gerust een e-mail naar [askprivacy@hu.nl](mailto:askprivacy@hu.nl).

# 1 Wat zijn edubadges

Een edubadge is een digitaal insigne (afbeelding), dat aantoont dat de ontvanger over bepaalde kennis of vaardigheden beschikt. De ontvanger van een edubadge kan deze delen met anderen, bijvoorbeeld op sociale media, een digitaal cv, een onderwijsinstelling of met een (potentiële) werkgever.

Om edubadges te kunnen maken en toekennen is een technische infrastructuur nodig. SURF (een coöperatieve vereniging van Nederlandse onderwijs- en onderzoeksinstellingen) heeft deze infrastructuur voor het uitgeven van edubadges ontwikkeld, waarbij de edubadges veilig binnen SURF worden opgeslagen en gevalideerd kunnen worden. Meer informatie over edubadges is te vinden op de [website van SURF](https://surf.nl/edubadges).

# 2 Doel en verwerking

Hogeschool Utrecht wil de studenten en cursisten in staat stellen met digitale (edu)badges hun verworven competenties zichtbaar te maken o.a bij andere onderwijsinstellingen en op sociale media zoals LinkedIN. Met badges is de student en/of cursist in staat zelf regie te voeren en persoonlijke keuzes te maken in het leren en het daarbij passende leerpad.

De edubadgesservice is onderverdeeld in twee delen:

* Account/backpack (1):
  * Aanmaken en in stand houden van een account
  * Opslaan van edubadges in een backpack
  * Valideren van edubadges
* Uitgeven van edubadges (2):
  * Inschrijven voor een edubadge
  * Genereren van een edubadge
  * Versturen van een edubadge

Voor het account/backpack (1) is SURF de verwerkingsverantwoordelijke. Zie hiervoor de [privacyverklaring van edubadges.nl](https://edubadges.nl/privacy). Met vragen kun je een e-mail sturen naar [support@edubadges.nl](mailto:support@edubadges.nl).

Voor het uitgeven van edubadges (2) is Hogeschool Utrecht de verwerkingsverantwoordelijke en is SURF de verwerker. Deze privacyverklaring heeft vooral betrekking op deze verwerkingen door Hogeschool Utrecht.

# 3 Persoonsgegevens

Voor de uitgifte van edubadges zijn drie verwerkingen relevant:

1. Registreren voor een edubadge
2. Het aanmaken van een edubadge
3. Het verzenden van een edubadge

In de onderstaande tabel staan de persoonsgegevens (met doel en grondslag) die worden verwerkt als jij een edubadge aanvraagt, wanneer de edubadge gemaakt wordt en wanneer de edubadge verzonden wordt. Deze persoonsgegevens worden verkregen door te koppelen aan jouw eduID-account.

| Persoonsgegeven | Doel | Grondslag |
| --------------- | ---- | --------- |
| eduID | Pseudonieme identifier in edubadge | Gerechtvaardigd belang |
| Voornaam | Identificatie van gebruiker | Gerechtvaardigd belang |
| Achternaam | Identificatie van gebruiker | Gerechtvaardigd belang |
| E-mailadres | Notificeren van gebruiker | Gerechtvaardigd belang |
| Onderwijsinstelling | Afbakening beschikbare edubadges | Gerechtvaardigd belang |
| Privacyinteractie | Of er akkoord is gegaan met Gebruiksvoorwaarden | Gerechtvaardigd belang |

Hogeschool Utrecht heeft toegang tot je voornaam, achternaam en e-mailadres. SURF en haar beheerpartner hebben toegang tot alle persoonsgegevens. De persoonsgegevens worden niet aan andere partijen verstrekt.

## Uitleg grondslag gerechtvaardigd belang
De verwerking vindt plaats op grond van de grondslag gerechtvaardigd belang. In het kader van dit gerechtvaardigde belang is het volgende overwogen:

Hogeschool Utrecht wil graag innoveren en op verschillende manieren invulling geven aan het onderwijs en het waarderen van prestaties van studenten. Dit willen we graag doen door het uitgeven van Edubadges. Om in te loggen en om de edubadges uit te reiken moeten we wel een aantal persoonsgegevens van jou verwerken, zoals je contactgegevens, je prestaties en de edubadge zelf. We hebben hierbij de afweging gemaakt of het doel van de edubadges opweegt tegen het gebruik van jouw persoonsgegevens. Wij vinden dat dit inderdaad zo is; door het gebruik van edubadges kunnen we jouw onderwijsprestaties op een specifieke manier waarderen en komt dit ook ten goede aan jouw studieloopbaan en ontwikkeling. Mocht je niet willen dat wij jouw persoonsgegevens hiervoor gebruiken, dan kun je afzien van het deelnemen aan edubadges.

# 4 Beveiliging

Onder andere de volgende beveiligingsmaatregelen zijn getroffen om de persoonsgegevens te beschermen:

* Enkel het persoonsgegeven eduID wordt in de edubadge opgeslagen.
* Communicatie tussen systemen is versleuteld conform moderne standaarden en best practices.
* Er heeft een uitgebreide externe security audit (code review en penetration test) voor livegang plaatsgevonden.
* De dienst edubadges wordt regelmatig geaudit.
* De toegang tot servers is beveiligd conform moderne beveiligingsstandaarden en best practices.
* Alle fysieke en virtuele servers en data bevinden zich in SURFdatacentra in Nederland. De dienst edubadges wordt redundant gehost op de SURF-locaties Nikhef en InterXion.
* Alle besturingssystemen en software worden up-to-date gehouden.
* De toegang tot de beheerkant van de dienst edubadges is afgeschermd door middel van VPN en geharde configuratie voor de toegang zelf.
* Er worden dagelijks backups gemaakt van de productieomgeving.
* Servers, besturingssystemen en/of applicaties zijn beschermd door middel van een restrictieve firewall.
* Handelingen in het besturingssysteem en handelingen bij de uitgifte van edubadges worden gelogd.
* De webserver maakt gebruik van een geharde configuratie en security headers conform best practices.
* De rollen voor medewerkersaccounts in edubadges zijn wat betreft toegang beperkt tot louter relevante persoonsgegevens.

# 5 Je rechten met betrekking tot je (persoons)gegevens

Je hebt de volgende rechten met betrekking tot je persoonsgegevens:

* Je kunt een verzoek indienen tot wijziging, aanvulling of verwijdering van je gegevens wanneer deze onjuist of niet (meer) relevant zijn.
* Je kunt een verzoek indienen om inzage te verkrijgen in de gegevens die we van jou verwerken.
* Je kunt bezwaar maken tegen verwerking van je gegevens, als we je gegevens verwerken op basis van een eigen gerechtvaardigd belang of op basis van de uitvoering van een taak van algemeen belang.
* Je kunt een verzoek indienen tot beperking van de verwerking van je gegevens ten aanzien van de verwerking van gegevens waartegen je bezwaar hebt gemaakt, die je onrechtmatig acht, waarvan je de juistheid van de persoonsgegevens hebt betwist of wanneer we de persoonsgegevens niet meer nodig hebben, maar je ze nodig hebt in het kader van een rechtsvordering.
* Je kunt een overzicht, in een gestructureerde en gangbare vorm opvragen van de gegevens die we van jou verwerken en je hebt het recht op overdraagbaarheid van deze gegevens naar een andere dienstverlener.
* Als je van mening bent dat wij niet goed omgaan met je persoonsgegevens kun je een klacht indienen bij.
* Als jij en Hogeschool Utrecht er echter niet samen uitkomen en het antwoord op je klacht niet leidt tot een acceptabel resultaat, heb je het recht om een klacht in te dienen bij de Autoriteit Persoonsgegevens. Meer informatie over de Autoriteit Persoonsgegevens en het indienen van klachten vind je op de [website van de Autoriteit Persoonsgegevens](https://autoriteitpersoonsgegevens.nl).

Om deze rechten uit te kunnen oefenen, kun je contact opnemen met [askprivacy@hu.nl](mailto:askprivacy@hu.nl).

# 6 Wijziging privacyverklaring

Er kunnen wijzigingen worden aangebracht in deze privacyverklaring. We raden je daarom aan om deze privacyverklaring geregeld te raadplegen.
# edubadges en jouw privacy

Hieronder staan de belangrijkste punten over deze edubadges en jouw privacy. In de [volledige versie](https://raw.githubusercontent.com/edubadges/privacy/master/tu-delft/edubadges-formal-text-nl.md) wordt in detail ingegaan op deze verwerking.

Technische Universiteit Delft is de verwerkingsverantwoordelijke en SURF is de verwerker voor het uitgeven van edubadges. Voor het functioneren van het edubadgesplatform is het noodzakelijk om persoonsgegevens te verwerken. Edubadges worden binnen de TU Delft ingezet voor de uitgifte van Microcredentials, die aan accreditatiewaardig onderwijs met een kleine omvang een kwaliteitskeurmerk toevoegen. Dit stelt professionals en andere deelnemers in staat hun leerresultaten en het niveau van het onderwijs inzichtelijk te maken en hiermee bij te dragen aan de flexibilisering van het onderwijs.

Voor het uitgeven van edubadges worden je voornaam, achternaam, een unieke identifier en e-mailadres verwerkt. Daarnaast bevat de edubadge je eduID en aanvullende informatie zoals het tijdstip van uitgifte, de uitgever (Technische Universiteit Delft) en informatie over de prestatie, onderwijsmodule en/of leeruitkomst. Met vragen over je privacy kun je contact opnemen met [privacy-tud@tudelft.nl](mailto:privacy-tud@tudelft.nl).

Door op 'Ik heb dit gelezen' te klikken verklaar je de [volledige privacyverklaring](https://raw.githubusercontent.com/edubadges/privacy/master/tu-delft/edubadges-formal-text-nl.md) gelezen te hebben.
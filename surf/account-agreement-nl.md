`Versie 11 september 2020`

Edubadges is een dienst die wordt aangeboden door SURFnet B.V., gevestigd aan het Moreelsepark 48 te Utrecht, en geregistreerd bij de Kamer van Koophandel onder nummer 41182408 (hierna: “SURF”).

Personen die onderdeel uitmaken van een mbo-, hbo- of wo-instelling kunnen edubadges aanvragen bij deelnemende onderwijsinstellingen. Met de dienst edubadges kunnen onderwijsinstellingen edubadges aanmaken en uitreiken en kunnen studenten edubadges aanvragen en ontvangen.

Aan het gebruik van edubadges zijn onderstaande gebruiksvoorwaarden verbonden. Bij het eerste gebruik van edubadges gaat de gebruiker akkoord met deze voorwaarden.

# BEGRIPPEN
In deze gebruiksvoorwaarden wordt een aantal begrippen gehanteerd, die hebben de betekenis zoals hieronder is opgenomen:

| Begrip | Betekenis |
| ------ | --------- |
| **Dienst** | De dienst edubadges |
| **Gebruiker** | De natuurlijke persoon die gebruik maakt van de dienst edubadges |
| **Gebruiksvoorwaarden** | Deze gebruiksvoorwaarden |
| **Misbruik** | Gebruik van de dienst edubadges op een wijze die niet bedoeld is. Onder Misbruik vallen in ieder geval de volgende situaties:<br><br>1. De persoonlijke levenssfeer van anderen wordt geschonden, bijvoorbeeld voor het zonder toestemming of noodzaak verzamelen of verspreiden van persoonsgegevens van derden.<br>2. Via edubadges worden (persoons)gegevens van jezelf of derden, waaronder maar niet beperkt tot voornaam, achternaam, e-mailadres, onderwijsinstelling en eduID gebruikt om een onjuiste weerspiegeling te geven van de (digitale) werkelijkheid.<br> 3. Schending van de intellectuele eigendomsrechten van de eigenaar van de Dienst. |

# 1. Voorwaarden voor gebruik
**1.1** Het doel van SURF is het leveren van een dienst waarmee de Gebruiker eenvoudig edubadges kan aanvragen bij zijn of haar onderwijsinstelling. De Gebruiker maakt gebruik van edubadges onder de voorwaarden zoals opgenomen in deze Gebruiksvoorwaarden.

**1.2** Door het aanmaken van een account, accepteert de Gebruiker deze Gebruikersvoorwaarden.

**1.3** Het account en inloggegevens zijn gebonden aan de Gebruiker en de Gebruiker moet de inloggegevens veilig houden en niet toestaan dat derden daarvan gebruik (kunnen) maken.

**1.4** De Gebruiker gebruikt edubadges voor het doel zoals hierboven beschreven en gebruikt edubadges niet voor andere doeleinden dan nodig is voor het normale gebruik van edubadges.

**1.5** De Gebruiker maakt geen Misbruik van edubadges. Verder is elke andere wijze van gebruik van edubadges die in strijd is met de Nederlandse of andere toepasselijke wet- en regelgeving, of met deze Gebruiksvoorwaarden, niet toegestaan.

**1.6** Indien SURF constateert dat de Gebruiker de Gebruiksvoorwaarden overtreedt of Misbruik maakt van edubadges, mag SURF de Gebruiker toegang tot edubadges beperken of ontzeggen totdat de overtreding is opgeheven. Gebruiker erkent en accepteert dat dit gevolgen kan hebben voor de werking van edubadges.

**1.7** SURF kan de schade als gevolg van overtredingen van deze Gebruiksvoorwaarden verhalen op de Gebruiker. De Gebruiker vrijwaart SURF van alle aanspraken van derden die betrekking hebben op schade als gevolg van een schending van deze Gebruiksvoorwaarden.

**1.8** Edubadges maakt geen gebruik van analytische cookies.

# 2. Intellectuele eigendom
**2.1** Alle rechten op edubadges, de bijbehorende documentatie en alle wijzigingen en uitbreidingen hierop zijn van en blijven van SURF en/of zijn licentiegevers. Gebruiker krijgt een gebruiksrecht indien en voor zover nodig voor het gebruik van edubadges.

# 3. Tegenprestatie
**3.1** Aan het gebruik en gebruiksrecht van edubadges zijn geen kosten verbonden.

# 4. Persoonsgegevens
**4.1** Door het gebruik van edubadges worden er persoonsgegevens verwerkt door SURF. Deze persoonsgegevens zullen worden verwerkt conform de [privacyverklaring](https://github.com/edubadges/privacy/blob/master/surf/account-statement-nl.md).

# 5. Beschikbaarheid en onderhoud
**5.1** SURF spant zich in om edubadges zoveel mogelijk beschikbaar te laten zijn, maar garandeert geen ononderbroken beschikbaarheid en kan bij onderhoud, storingen of gevallen van Misbruik edubadges tijdelijk beperken of staken.

**5.2** SURF onderhoudt edubadges en streeft ernaar om dit te doen op tijdstippen dat de Gebruiker daar zo min mogelijk ongemak van ondervindt.

# 6. Garanties en aansprakelijkheid
**6.1** Edubadges wordt verstrekt zonder enige garantie of toezegging omtrent juistheid, conformiteit of vrij zijn van fouten.

**6.2** Behoudens in geval van opzet of grove nalatigheid van SURF of haar bedrijfsleiding, is SURF jegens Gebruiker niet aansprakelijk, op welke grond dan ook, voor enige schade in verband met het gebruik van edubadges.

**6.3** Geen aansprakelijkheid bestaat indien de schade niet binnen bekwame tijd na ontdekking is gemeld bij SURF. Voorts bestaat geen aansprakelijkheid indien de schade het gevolg is van overmacht.

# 7 Overige bepalingen
**7.1** Onder deze Gebruiksvoorwaarden is Nederlands recht van toepassing.

**7.2** Voor zover door de regels van dwingend recht niet anders wordt voorgeschreven, zullen alle geschillen die mochten ontstaan naar aanleiding van deze overeenkomst worden voorgelegd aan de bevoegde Nederlandse rechter te Utrecht.

**7.3** SURF mag het uitvoeren van de Dienst overdragen.

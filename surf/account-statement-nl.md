# Privacyverklaring edubadges
`Versie 1.1 – 29 september 2020`

Goed dat je de privacyverklaring van de SURF-dienst edubadges bekijkt! We hebben veel aandacht besteed aan de bescherming van jouw persoonsgegevens en in deze privacyverklaring kun je daar over lezen. Als er na het lezen van deze privacyverklaring toch nog vragen, opmerkingen of zorgen zijn, stuur dan gerust een e-mail naar [support@edubadges.nl](mailto:support@edubadges.nl) of neem contact op met je eigen onderwijsinstelling.

## 1 Over SURF
Wij zijn SURFnet B.V. (“SURF”), gevestigd aan het Moreelsepark 48, 3511 EP Utrecht. We zijn te bereiken via `+31-887873000`. SURFnet is onderdeel van de coöperatie SURF, de ICT-samenwerkingsorganisatie van het onderwijs en onderzoek in Nederland. In de coöperatie SURF werken de Nederlandse universiteiten, hogescholen, universitaire medische centra, onderzoeksinstellingen en mbo-instellingen samen aan ICT-innovatie. [Meer over de SURF coöperatie](https://surf.nl/over-surf/cooperatie-surf).

## 2 Introductie edubadges
Een edubadge is een digitaal insigne (afbeelding), dat aantoont dat de ontvanger over bepaalde kennis of vaardigheden beschikt. De ontvanger van een edubadge kan deze delen met anderen, bijvoorbeeld op sociale media, een digitaal cv, een onderwijsinstelling of met een (potentiële) werkgever.

Om edubadges te kunnen maken en toekennen is een technische infrastructuur nodig. SURF heeft deze infrastructuur voor het uitgeven van edubadges ontwikkeld, waarbij de edubadges veilig binnen SURF worden opgeslagen en gevalideerd kunnen worden. Meer informatie over edubadges is te vinden op de [website van SURF](https://surf.nl/edubadges).

Kom je er niet uit? Bekijk dan [Starten met edubadges](https://www.surf.nl/starten-met-edubadges).

## 3 Verwerkingen
De dienst edubadges is opgedeeld in twee delen:

* Account/backpack (1)
  * Aanmaken en in stand houden van account
  * Opslaan van edubadges in backpack
  * Valideren van edubadges
* Uitgeven van edubadges (2)
  * Inschrijven voor edubadge
  * Genereren van edubadge
  * Versturen van edubadge

Voor het gebruikersaccount, de opslag van edubadges en de validatie van edubadges (1) is SURF de verwerkingsverantwoordelijke. Deze privacyverklaring heeft vooral betrekking op deze verwerking. Met vragen over deze verwerking kun je terecht bij [support@edubadges.nl](mailto:support@edubadges.nl). De edubadge 'Edubadge account complete' wordt automatisch uitgegeven na het aanmaken van het gebruikersaccount. Met deze eerste edubadge kun je de functionaliteiten van edubadges.nl verkennen. Deze edubadge kun je verwijderen door op 'Weiger deze edubadge' te klikken op de edubadgepagina.

Voor het uitgeven van edubadges (2) is jouw onderwijsinstelling de verwerkingsverantwoordelijke en is SURF de verwerker. Bij het aanvragen van edubadges wordt de privacyinformatie van de betreffende onderwijsinstelling getoond. Met vragen over deze verwerking kun je terecht bij je eigen onderwijsinstelling. In de tabel hieronder staan de contactgegevens.

| Instelling | Contactgegevens |
| ---------- | --------------- |
| Albeda | fg@albeda.nl |
| Avans Hogeschool | privacy@avans.nl |
| Deltion | 3333@deltion.nl |
| Erasmus Universiteit Rotterdam | edubadges@eur.nl |
| Fontys | isp-office@fontys.nl |
| HAN University of Applied Sciences | privacy@han.nl |
| Hanzehogeschool Groningen | ict-security@org.hanze.nl |
| Hogeschool Saxion | functionarisgegevensbescherming@saxion.nl |
| Hogeschool Utrecht | askprivacy@hu.nl |
| Maastricht University | privacy@maastrichtuniversity.nl |
| mboRijnland | privacy@mborijnland.nl |
| NHL Stenden Hogeschool | privacy-and-security@nhlstenden.com |
| Rijksuniversiteit Groningen | privacy@rug.nl |
| Rotterdam University of Applied Sciences | privacy@hr.nl |
| Tilburg University | privacy@tilburguniversity.edu |
| University of Twente | dpo@utwente.nl |
| Universiteit Utrecht | privacy@uu.nl |
| VISTA college | ibp@vistacollege.nl |
| Vrije Universiteit Amsterdam | functionarisgegevensbescherming@vu.nl |
| Wageningen University & Research | privacy@wur.nl |

Hieronder gaat de privacyverklaring verder voor de verwerkingen die horen bij ‘Account/backpack’ (1).

## 4 Persoonsgegevens
### 4.1 Welke persoonsgegevens gebruiken we en waarom?
Voor het functioneren van het edubadgesplatform is het noodzakelijk om persoonsgegevens te verwerken. Voor het aanmaken van het gebruikersaccount wordt de grondslag ‘uitvoering overeenkomst’ gebruikt. De geldende Gebruiksvoorwaarden worden getoond tijdens het aanmaken van een gebruikersaccount.

Bij de verwerkingen worden twee groepen gebruikers onderscheiden:

1. Edubadge-ontvangers: Natuurlijke personen met een gebruikersaccount.
2. Gasten: Natuurlijke personen die edubadges zonder account bezoeken.

#### Edubadge-ontvangers
In de tabel hieronder staan de persoonsgegevens (met doel en grondslag) die verwerkt worden voor edubadge-ontvangers. Deze persoonsgegevens worden verkregen door een koppeling met het eduID-account van de gebruiker.

| Persoonsgegeven |	Doel | Grondslag |
| --------------- | ---- | --------- |
| Voornaam | Identificatie van gebruiker | Uitvoering overeenkomst |
| Achternaam | Identificatie van gebruiker | Uitvoering overeenkomst |
| E-mailadres | Notificeren van gebruiker | Uitvoering overeenkomst |
| Onderwijsinstelling |	Tonen van de juiste edubadges | Uitvoering overeenkomst |
| eduID | Pseudonieme identifier in edubadge | Uitvoering overeenkomst |
| Privacyinteractie	| Of er akkoord is gegaan met Gebruiksvoorwaarden | Uitvoering overeenkomst |
| Edubadges | Opslag edubadges | Uitvoering overeenkomst |
| Backups | Herstel dienst edubadges bij catastrofale gebeurtenis | Uitvoering overeenkomst |

Een edubadge bevat je eduID. Verder bevat de edubadge informatie zoals het tijdstip van uitgifte, de uitgever (jouw instelling) en informatie over de prestatie, onderwijsmodule en/of leeruitkomst. Edubadges gaan in principe je hele leven lang mee. Daarom worden edubadges (met inbegrip van één maand termijn vanwege de backups) bewaart tot je de edubadge of het gebruikersaccount bij ons verwijdert.

Als eigenaar van een edubadge kun je de edubadge in je account/backpack publiekelijk beschikbaar maken. Op die manier kan de edubadge geverifieerd worden, bijvoorbeeld door een potentiële werkgever of een onderwijsinstelling.

#### Gasten
Gasten zijn bezoekers van edubadges die (nog) niet ingelogd zijn. Er worden geen persoonsgegevens verwerkt van gasten.

### 4.2 Aan wie verstrekken we de gegevens?
Medewerkers van je onderwijsinstelling hebben, nadat je een edubadge aanvraagt, toegang tot voornaam, achternaam en e-mailadres. SURF en diens beheerpartij heeft toegang tot alle persoonsgegevens. De persoonsgegevens worden niet aan andere derde partijen verstrekt.

## 5 Beveiliging
Onder andere de volgende beveiligingsmaatregelen zijn getroffen om de persoonsgegevens te beschermen:

* Enkel het persoonsgegeven eduID wordt in de edubadge opgeslagen.
* Communicatie tussen systemen is versleuteld conform moderne standaarden en best practices.
* Er heeft een uitgebreide externe security audit (code review en penetration test) voor livegang plaatsgevonden.
* De dienst edubadges wordt regelmatig geaudit.
* De toegang tot servers is beveiligd conform moderne beveiligingsstandaarden en best practices.
* Alle fysieke en virtuele servers en data bevinden zich in SURFdatacentra in Nederland. De dienst edubadges wordt redundant gehost op de SURF-locaties Nikhef en InterXion.
* Alle besturingssystemen en software worden up-to-date gehouden.
* De toegang tot de beheerkant van de dienst edubadges is afgeschermd door middel van VPN en geharde configuratie voor de toegang zelf.
* Er worden dagelijks backups gemaakt van de productieomgeving.
* Servers, besturingssystemen en/of applicaties zijn beschermd door middel van een restrictieve firewall.
* Handelingen in het besturingssysteem en handelingen bij de uitgifte van edubadges worden gelogd.
* De webserver maakt gebruik van een geharde configuratie en security headers conform best practices.
* De rollen voor medewerkersaccounts in edubadges zijn wat betreft toegang beperkt tot louter relevante persoonsgegevens.

## 6 Je rechten met betrekking tot je (persoons)gegevens
Je hebt de volgende rechten met betrekking tot je persoonsgegevens:
* Je kunt een verzoek indienen tot wijziging, aanvulling of verwijdering van je gegevens wanneer deze onjuist of niet (meer) relevant zijn.
* Je kunt een verzoek indienen om inzage te verkrijgen in de gegevens die we van jou verwerken.
* Je kunt bezwaar maken tegen verwerking van je gegevens, als we je gegevens verwerken op basis van een eigen gerechtvaardigd belang of op basis van de uitvoering van een taak van algemeen belang.
* Je kunt een verzoek indienen tot beperking van de verwerking van je gegevens ten aanzien van de verwerking van gegevens waartegen je bezwaar hebt gemaakt, die je onrechtmatig acht, waarvan je de juistheid van de persoonsgegevens hebt betwist of wanneer we de persoonsgegevens niet meer nodig hebben, maar je ze nodig hebt in het kader van een rechtsvordering.
* Je kunt een overzicht, in een gestructureerde en gangbare vorm opvragen van de gegevens die we van jou verwerken en je hebt het recht op overdraagbaarheid van deze gegevens naar een andere dienstverlener.
* Je kunt de door jou gegeven toestemming voor het verwerken van je persoonsgegevens intrekken. Het intrekken van je toestemming doet echter geen afbreuk aan de rechtmatigheid van de verwerking op basis van je toestemming vóór de intrekking daarvan.
* Als je van mening bent dat SURF niet goed omgaat met je persoonsgegevens kun je een klacht indienen bij SURF.
* Als jij en SURF er echter niet samen uitkomen en het antwoord van SURF op je klacht niet leidt tot een acceptabel resultaat, heb je het recht om een klacht over SURF in te dienen bij de Autoriteit Persoonsgegevens. Meer informatie over de Autoriteit Persoonsgegevens en het indienen van klachten vind je op de website van de [Autoriteit Persoonsgegevens](https://www.autoriteitpersoonsgegevens.nl).

Om deze rechten uit te kunnen oefenen, kun je contact opnemen met [support@edubadges.nl](mailto:support@edubadges.nl) of je eigen onderwijsinstelling.

## 7 Wijziging privacyverklaring
Er kunnen wijzigingen worden aangebracht in deze privacyverklaring. We raden je daarom aan om deze privacyverklaring geregeld te raadplegen.

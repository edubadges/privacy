# Gebruiksvoorwaarden bij deze edubadge

Hieronder staan de belangrijkste punten over edubadges en uw privacy. De volledige versie van de Gebruiksvoorwaarden tussen de Universiteit Twente (UT) en u is onder deze tekst te vinden.

Het aanmaken van het account en het koppelen van dit account aan eduID is noodzakelijk om edubadges te kunnen ontvangen. Dit account blijft bestaan tot u dit account verwijdert. Voor het gebruikersaccount, de opslag van edubadges en de validatie van edubadges is SURF de verwerkingsverantwoordelijke.

Voor het uitgeven van edubadges is de UT de verwerkingsverantwoordelijke en is SURF de verwerker. Voor het functioneren van het edubadgesplatform is het noodzakelijk om uw persoonsgegevens te verwerken. De UT wenst door middel van afgifte van edubadges een digitaal bewijsstuk aan de student ter beschikking te stellen, waarmee hij of zij kan aantonen over bepaalde vaardigheden en/of kennis te beschikken.

* De UT maakt gebruik van persoonsgegevens voor het uitgeven van een edubadge: voornaam, achternaam en e-mailadres.
* Een edubadge bevat uw eduID, die u via SURF kunt aanmaken. Verder bevat de edubadge informatie zoals het tijdstip van uitgifte, de uitgever (UT) en informatie over de prestatie, onderwijsmodule en/of leeruitkomst.
* Met vragen over de privacy rondom edubadges kunt u contact opnemen met [fg@utwente.nl](mailto:fg@utwente.nl).

Door op ‘Ik ga akkoord’ te klikken, gaat u akkoord met de [volledige gebruiksvoorwaarden](https://raw.githubusercontent.com/edubadges/privacy/master/universiteit-twente/edubadges-formal-terms-nl.md) bij deze edubadge. Voor meer informatie kunt u ook de [privacyverklaring van de Universiteit Twente](https://www.utwente.nl/en/about-our-website/) raadplegen.  

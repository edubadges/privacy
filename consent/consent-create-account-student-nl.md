# Toestemmingsverklaring Edubadges
Jouw onderwijsinstelling organiseert een pilot met Edubadges. In deze pilot worden digitale badges uitgereikt aan studenten van deelnemende instellingen, om zo de voor- en nadelen, toepassingen en beperkingen van deze badges in de praktijk te kunnen onderzoeken.

Om je de gekozen badge te sturen, heb je een Edubadgeaccount nodig. Met deze toestemmingsverklaring wordt toestemming gevraagd voor het aanmaken van dit account.  Je kunt hier lezen hoe jouw persoonsgegevens gebruikt worden en hoe je toestemming kunt geven voor de verwerking van deze persoonsgegevens.

## Wat is een badge? 
Een badge is een digitaal insigne (afbeelding), dat aantoont dat de ontvanger over bepaalde kennis of vaardigheden beschikt. De ontvanger van een badge kan deze delen met anderen, bijvoorbeeld op social media, een digitaal cv of met een (potentiÃ«le) werkgever.

Meer informatie over Edubadges is te vinden op [de website van SURF](https://www.surf.nl/innovatieprojecten/onderwijsinnovatie-met-ict/edubadges-en-microcredentialing.html)

## Een badge ontvangen
Na het aanmaken van een Edubadgeaccount kun je jezelf inschrijven voor een badge. Nadat je hebt voldaan aan de vereisten van de badge dan kan de onderwijsinstelling de badge aan jou toekennen. Voor het aanmaken van dit Edubadgeaccount zijn persoonsgegevens vereist, in deze toestemmingsverklaring wordt hiervoor toestemming gevraagd.

Let op: meedoen aan deze pilot is niet verplicht en niet deelnemen heeft geen verdere gevolgen.

## Persoonsgegevens
Voor de technische werking van Edubadges zijn enkele persoonsgegevens noodzakelijk. Dit gaat om het eduID als identifier, jouw voornaam, achternaam en e-mailadres.
Deze gegevens worden uitsluitend verwerkt door jouw onderwijsinstelling en diens verwerker: SURFnet. De gegevens worden tot en met 31 december 2020 bewaard.

## Toestemming intrekken
Wil je de gegeven toestemming weer intrekken? Dit kun je melden in een e-mail gericht aan [info@edubadges.nl](mailto:info@edubadges.nl). Binnen drie werkdagen zal contact worden opgenomen om de verdere procedure af te stemmen. Na intrekken van de toestemming zullen alle badges en persoonsgegevens van jou verwijderd worden.

## Meer informatie
Wil je meer weten over de verwerking van je persoonsgegevens, hoe we deze beschermen en welke rechten je hebt? Kijk dan in de [Privacyverklaring](https://pilot.edubadges.nl/public/privacy-policy) bij de pilot.

Heb je nog vragen of opmerkingen, neem dan contact op met [info@edubadges.nl](mailto:info@edubadges.nl).

**Toestemming**
Ik geef hierbij toestemming om in het kader van de pilot Edubadges mijn persoonsgegevens te verwerken en neem daarmee op vrijwillige basis deel aan deze pilot. 

<IK GEEF TOESTEMMING>					<IK GEEF GEEN TOESTEMMING>

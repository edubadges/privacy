`Versie 1.0 – 11 november 2020`

Goed dat je de privacyverklaring van de UM-dienst edubadges bekijkt! De UM vindt jouw privacy belangrijk en gaat daarom zorgvuldig om met jouw persoonsgegevens. Hoe de UM jouw privacy waarborgt is uiteengezet in deze privacyverklaring, een addendum van de [Algemene privacyverklaring UM](https://www.maastrichtuniversity.nl/nl/over-de-um/algemene-privacyverklaring-um).

# 1 Wat zijn edubadges
Een edubadge is een digitaal insigne (afbeelding), dat aantoont dat de ontvanger over bepaalde kennis of vaardigheden beschikt, of een activiteit succesvol heeft afgerond, hetgeen wordt erkend door de instelling die de badge uitreikt. De aanvraag van een edubadge loopt via een gescheiden proces binnen jouw onderwijsinstelling. De ontvanger van een edubadge kan deze delen met anderen, zoals een onderwijsinstelling of met een (potentiële) werkgever, bijvoorbeeld via sociale media of op digitaal cv.

Om edubadges te kunnen maken en toekennen, is een technische infrastructuur nodig. SURF (een coöperatieve vereniging van Nederlandse onderwijs- en onderzoeksinstellingen) ontwikkelde deze infrastructuur voor het uitgeven van edubadges, waarbij de edubadges veilig worden opgeslagen en gevalideerd door SURF.

Binnen de UM zijn er maatregelen genomen om ervoor te zorgen dat enkel de personen die je persoonsgegevens moeten verwerken (beheren, creëren en toekennen), toegang daartoe hebben binnen de UM-omgeving voor edubadges. Edubadges kunnen worden opgeslagen in het zogeheten backpacksysteem van SURF.

Met vragen over deze verwerking kun je terecht bij [edubadges@maastrichtuniversity.nl](mailto:edubadges@maastrichtuniversity.nl).

# 2 Gegevensverwerking
De dienst edubadges is opgedeeld in twee delen:

* Account/backpack (1) -> SURF is verwerkingsverantwoordelijke, zie de [privacyverklaring van SURF](https://edubadges.nl/privacy).
  * Aanmaken en in stand houden van account
  * Opslaan van edubadges in backpack
  * Valideren van edubadges
* Uitgeven van edubadges (2) -> waarvoor de UM verwerkingsverantwoordelijke is en SURF verwerker.
  * Inschrijven voor edubadge
  * Genereren van edubadge
  * Versturen van edubadge

# 3 Persoonsgegevens
Voor het verweren van jouw badge aanvraag, moeten de volgende persoonsgegevens worden opgeslagen en verwerkt:

* EduID (identifier)
* Voorna(a)m(en)
* Achternaam 
* E-mailadres
* Jouw onderwijsinstelling
* Tijdstip van uitgifte 
* Jouw specifieke badges 

Verder bevat een edubadge informatie zoals de onderwijsmodule en/of leeruitkomsten, een omschrijving en criteria. Indien van toepassing kan de badge tevens de volgende gegevens bevatten: een URL die verwijst naar informatie over het programma of de activiteit waaraan de badge gekoppeld is; studielast; identificatie van het type onderwijs; relevante nationale en internationale raamwerken; een unieke tekst aangeleverd door de persoons die de badge ontvangt, bijvoorbeeld een reflectie op het leerproces.

Bij de verwerkingen worden twee groepen gebruikers onderscheiden:
1. Edubadge-ontvangers - Natuurlijke personen met een gebruikersaccount.
2. Gasten - Natuurlijke personen die edubadges zonder account bezoeken.

Edubadge gaan in principe je hele leven lang mee, mits je jouw edubadges veilig bewaart, bijvoorbeeld in de SURF backpack. Hiervoor ben je zelf verantwoordelijk.

Als eigenaar van een edubadge in je account/backpack, kun je deze publiekelijk beschikbaar maken. Op die manier kan de edubadge geverifieerd worden, door bijvoorbeeld een potentiële werkgever of onderwijsinstelling.

# 4 Beveiliging
De verwerkersovereenkomst met SURF voorziet in afdoende technische en organisatorische beveiligingsmaatregelen. De rollen voor medewerkersaccounts in edubadges zijn wat betreft toegang beperkt tot louter relevante persoonsgegevens.

# 5 Jouw rechten met betrekking tot persoonsgegevens
Ga naar [Maastricht University General Privacy Statement](https://www.maastrichtuniversity.nl/about-um/um-general-privacy-statement) voor meer informatie over jouw rechten met betrekking tot persoonsgegevens.

# 6 Aanpassingen van de privacyverklaring
Deze privacyverklaring kan worden aangepast. We raden je daarom aan deze verklaring regelmatig te raadplegen.

Heb je vragen over deze privacyverklaring, wil je meer weten over hoe de UM omgaat met persoonsgegevens of heb je misschien een klacht, dan kan je terecht bij: [privacy@maastrichtuniversity.nl](mailto:privacy@maastrichtuniversity.nl).

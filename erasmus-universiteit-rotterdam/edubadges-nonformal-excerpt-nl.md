# Edubadges en jouw privacy 

Erasmus Universiteit Rotterdam (hierna: EUR) gaat op zorgvuldige wijze met persoonsgegevens om en handelt binnen de grenzen van de Algemene Verordening Gegevensbescherming (AVG).

Hieronder staan de belangrijkste punten over edubadges en jouw privacy. De volledige tekst met informatie over hoe de EUR jouw gegevens verwerkt om edubadges uit te geven is onder deze tekst te vinden. Het aanvragen van een edubadge valt onder de verwerkingsverantwoordelijkheid van de EUR.

* EUR kent een edubadge toe met als doel je eigen professionele ontwikkeling verder te stimuleren en zichtbaar te maken. Met de toekenning van een edubadge toon je o.a. aan dat je bepaalde vaardigheden of kennis beheerst.
* EUR verwerkt hiervoor persoonsgegevens om de edubadge toe te kennen: voornaam, achternaam, e-mailadres, instellingsnaam en eduID.
* EUR zet edubadges in zowel binnen het reguliere onderwijscurriculum als voor activiteiten die daarbuiten vallen. Afhankelijk van de activiteit waarvoor je een edubadge aanvraagt zijn een van de volgende grondslagen van toepassing:
  * Wettelijke verplichting: vakken en modules die binnen het verplichte onderwijscurriculum behoren.
  * Noodzakelijk voor de uitvoering van een overeenkomst: niet- EUR studenten die contractonderwijs volgen binnen de EUR.
  * Gerechtvaardigd belang: workshops, modules, cursussen die buiten het reguliere onderwijscurriculum vallen.
* Heb je een vraag over het inloggen, aanmaken, uitgeven of beheren van edubadges stuur dan je vraag naar [support@edubadges.nl](mailto:support@edubadges.nl). Heb je een andere vraag stuur deze dan naar [edubadges@eur.nl](mailto:edubadges@eur.nl).
* Voor een verzoek tot inzage, rectificatie en aanvulling, beperking van de verwerking, , dataportabiliteit, verwijderingvan jouw persoonsgegevens kun je via het digitaal loket een verzoek indienen bij de privacy organisatie. [Klik hier](https://privacyportal-de.onetrust.com/webform/90b843a2-b043-48eb-8220-434fd5283264/eec4558a-fb83-44cc-8c58-568a505aaeb6) om je rechten uit te oefenen.
* Wanneer de EUR jouw persoonsgegevens verwerkt op basis van een gerechtvaardigd belang, heb je het recht om bezwaar te maken tegen de verwerking ervan.
* Ook heb je het recht om een klacht in te dienen bij de Autoriteit Persoonsgegevens.

# Edubadges en jouw privacy

Hieronder vind je de belangrijkste punten over het edubadgesplatform en de verwerking van jouw persoonsgegevens. In de [volledige privacyverklaring](https://raw.githubusercontent.com/edubadges/privacy/master/erasmus-universiteit-rotterdam/edubadges-formal-text-nl.md) is hierover meer gedetailleerde informatie te vinden.

Erasmus Universiteit Rotterdam (EUR) is de verwerkingsverantwoordelijke en SURF treedt op als verwerker voor het uitreiken van edubadges en microcredentials.

EUR gebruikt het edubadges-platform voor het uitreiken van  edubadges en microcredentials. Microcredentials zijn formeel erkende, kleinschalige onderwijseenheden die voorzien zijn van een kwaliteitskeurmerk. Deze microcredentials stellen professionals en andere deelnemers in staat om hun behaalde resultaten en het bijbehorende opleidingsniveau inzichtelijk te maken. Dit draagt bij aan een grotere flexibiliteit in leer- en loopbaantrajecten. Edubadges zijn digitale certificaten die het behalen van specifieke leeruitkomsten aantonen en worden vaak gebruikt om vaardigheden en competenties op een verifieerbare manier zichtbaar te maken.

Om het edubadges-platform goed te laten functioneren, is het noodzakelijk om bepaalde persoonsgegevens te verwerken. De volgende persoonsgegevens worden verwerkt: jouw voor- en achternaam, een uniek identificatienummer en je e-mailadres. Daarnaast bevat de edubadge je eduID en aanvullende metadata, zoals de uitgiftedatum, de uitgever (Erasmus Universiteit Rotterdam) en informatie over de behaalde prestatie, de onderwijseenheid en/of leeruitkomsten.

Heb je vragen over jouw privacy? Neem dan contact op via: [privacy@eur.nl](mailto:privacy@eur.nl).

Door op "**Ik heb dit gelezen**" te klikken, geef je aan dat je de volledige privacyverklaring hebt gelezen.

16-03-2021

# Algemeen

Erasmus Universiteit Rotterdam (hierna: EUR) maakt gebruik van de dienst edubadges. Edubadges is een digitale infrastructuur voor het aanmaken en uitgeven van edubadges voor het Nederlands onderwijs en onderzoek.

In het kader van onderwijsflexibilisering en een leven lang leren worden studenten gestimuleerd door middel van (extra curriculaire) cursussen, workshops en onderwijsmodules te werken aan de eigen professionele ontwikkeling. De toekenning van een edubadge vormt daarbij een digitaal certificaat, waar onder andere informatie over de inhoud van de behaalde leeruitkomsten is te vinden. Een edubadge helpt studenten om kennis en vaardigheden die zij beheersen, zichtbaar te maken.

# Wie is verantwoordelijk voor uw persoonsgegevens?

De dienst edubadges maakt gebruik van de technische infrastructuur die SURF speciaal voor edubadges heeft ontwikkeld. Voor het aanmaken en in stand houden van het gebruikersaccount is SURF de verwerkingsverantwoordelijke. SURF is de ICT-samenwerkingsorganisatie van onderwijs- en onderzoeksinstellingen van Nederland.

EUR fungeert als verwerkingsverantwoordelijke voor het aanmaken en uitgeven van de edubadges in de zin van de Algemene Verordening Gegevensbescherming (AVG).

# Van wie verwerkt de EUR persoonsgegevens, welke persoonsgegevens worden verwerkt en voor welke doeleinden?

De EUR verzamelt persoonsgegevens van de volgende categorieÃ«n van betrokkenen:

**Studenten**

Van de studenten die een edubadge ontvangen worden de volgende persoonsgegevens verwerkt: voornaam, achternaam, e-mailadres, instellingsnaam en eduID.

Studenten worden gestimuleerd om naast het reguliere onderwijscurriculum workshops en andere activiteiten buiten het reguliere curriculum te volgen. Na het succesvol afronden van deze vakken, workshops en overige activiteiten wordt een digitaal certificaat in de vorm van een edubadge aan studenten toegekend om de opgedane kennis- en vaardigheden aan te tonen.

# Op welke grond wordt de verwerking van uw persoonsgegevens gebaseerd?

Iedere verwerking van persoonsgegevens moet gebaseerd zijn op een grondslag uit artikel 6 AVG. De EUR verwerkt persoonsgegevens op grond van de volgende grondslagen:

**Noodzakelijk voor de uitvoering van een overeenkomst**

Studenten van andere onderwijsinstellingen en cursisten die zich inschrijven voor het aanbod aan contractonderwijs waarvoor na succesvolle afronding een edubadge aan student en/of cursist wordt toegekend door de EUR.

**Wettelijke verplichting**

Studenten die het verplichte onderwijscurriculum binnen de gekozen studierichting doorlopen waarvan voor sommige vakken een edubadge toegekend kan worden.

**Gerechtvaardigd belang**

Studenten die buiten de eigen studie extra curriculaire workshops, modules en overige activiteiten van de EUR volgen.

# Worden uw gegevens verstrekt aan derden?

Naast de EUR worden de persoonsgegevens van studenten verstrekt aan SURF voor het aanmaken en in stand houden van de gebruikersaccounts van de edubadge ontvangers. Daarnaast worden deze gegevens ook door SURF gebruikt om de edubadges te valideren.

De EUR maakt met SURF afspraken om vertrouwelijke en zorgvuldige omgang van persoonsgegevens te waarborgen. Lees [hier](https://raw.githubusercontent.com/edubadges/privacy/master/surf/account-statement-nl.md) voor meer informatie over hoe SURF omgaat met uw persoonsgegevens.

# Hoe lang worden uw gegevens bewaard?

Het doel van edubadges is om levenslang mee te gaan. Om die reden is er geen vaste bewaartermijn. Wel hebben studenten de mogelijkheid om het gebruikersaccount voor het valideren van de edubadges op te heffen. De persoonsgegevens van betrokkenen die zijn verzameld op het edubadges platform van SURF worden dan uiterlijk 1 maand bewaard nadat het account is verwijderd.

# Worden uw persoonsgegevens bij de EUR beveiligd?

De EUR hecht veel waarde aan uw privacy. Wij nemen daarom beveiligingsmaatregelen om diefstal, verlies of anderszins onrechtmatig gebruik van uw persoonsgegevens te voorkomen. Uw gegevens worden beveiligd door minimalisatie van toegangsrechten, versleuteling, toezicht op gebruik, en toepassing van aanvullende maatregelen voor zover de huidige stand van de techniek dit mogelijk maakt.

# Uw rechten en uitoefening daarvan (Digitaal Loket)

Voor een verzoek tot inzage, wijziging of aanpassing van jouw persoonsgegevens op het edubadges platform van SURF kun je via het digitaal loket van de privacy organisatie een verzoek indienen. Ga hiervoor naar de [algemene privacy statement van EUR](https://eur.nl/disclaimer/privacy-statement).

# Vragen

Heeft u naar aanleiding van deze informatie nog specifieke vragen over de verwerking van uw persoonsgegevens en edubadges? Neem dan gerust contact met ons op door een e-mail te sturen naar [edubadges@eur.nl](mailto:edubadges@eur.nl).

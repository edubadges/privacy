# Toestemmingsverklaring Edubadges
Jouw onderwijsinstelling organiseert een pilot met Edubadges. In deze pilot worden digitale badges uitgereikt aan studenten, om zo de voor- en nadelen, toepassingen en beperkingen van deze badges in de praktijk te kunnen onderzoeken.

Voor toegang tot de medewerkersomgeving van Edubadges is een account vereist. In deze toestemmingsverklaring lees je hoe jouw onderwijsinstelling met jouw persoonsgegevens omgaat en kun je toestemming geven voor de verwerking hiervan.

## Wat is een Edubadge? 
Een badge is een digitaal insigne (afbeelding), dat aantoont dat de ontvanger over bepaalde kennis of vaardigheden beschikt. De ontvanger van een badge kan deze delen met anderen, bijvoorbeeld op social media, een digitaal cv of met een (potentiële) werkgever. 

Meer informatie over Edubadges is te vinden op [de website van SURF](https://www.surf.nl/innovatieprojecten/onderwijsinnovatie-met-ict/edubadges-en-microcredentialing.html).

## Een badge uitgeven
Studenten kunnen zich via Edubadges inschrijven voor een badge. Na inschrijving en te hebben voldaan aan de vereisten voor de badge kan de onderwijsinstelling de badge toekennen aan de student. Binnen Edubadges zijn er verschillende rollen voor medewerkers, hieronder worden deze rollen kort uitgelegd.

1. Issuers zijn actief op opleidingsniveau en kunnen – afhankelijk van de toegekende rechten – aangevraagde badges toekennen aan studenten en badgeclasses maken en/of bewerken.

2. Faculteitsadministrators kunnen nieuwe issuers met bijbehorende rechten binnen de faculteit aanmaken.

3. Instellingsadministrators kunnen faculteiten en nieuwe faculteitsadministrators aanmaken.

Als je in het kader van deze pilot een van bovenstaande rollen op je wil nemen, dan kan dat door toestemming te geven om jouw persoonsgegevens te verwerken. Deze persoonsgegevens zijn nodig om jou te koppelen aan een rol (bijvoorbeeld issuer) en de studenten die zich ingeschreven hebben voor een badge.

Let op: meedoen aan deze pilot is niet verplicht en niet deelnemen heeft geen verdere gevolgen.

## Persoonsgegevens
Voor de technische werking van Edubadges zijn enkele persoonsgegevens noodzakelijk. Dit gaat om een door SURFconext gegenereerde unieke identifier, een e-mailadres, de onderwijsinstelling en eventueel de bijbehorende faculteit.

Deze gegevens worden uitsluitend verwerkt door jouw onderwijsinstelling en diens verwerker: SURFnet. De gegevens worden tot en met 31 december 2020 bewaard.

## Toestemming intrekken
Wil je de gegeven toestemming weer intrekken? Dit kun je melden in een e-mail gericht aan [info@edubadges.nl](mailto:info@edubadges.nl). Binnen drie werkdagen zal contact worden opgenomen om de verdere procedure af te stemmen. Na intrekking van de toestemming zullen alle persoonsgegevens van jou verwijderd worden.

## Meer informatie
Wil je meer weten over de verwerking van je persoonsgegevens, hoe we deze beschermen en welke rechten je hebt? Kijk dan in de [privacyverklaring](https://pilot.edubadges.nl/public/privacy-policy) bij de pilot.

Heb je nog vragen of opmerkingen, neem dan contact op met [info@edubadges.nl](mailto:info@edubadges.nl).

**Toestemming**
Ik geef hierbij toestemming om in het kader van de pilot Edubadges mijn persoonsgegevens te verwerken en neem daarmee op vrijwillige basis deel aan deze pilot. 

IK GEEF TOESTEMMING					IK GEEF GEEN TOESTEMMING

# Gebruiksvoorwaarden voor deze edubadge

Hieronder staan de belangrijkste punten over deze edubadges en jouw privacy. In de [volledige versie](https://raw.githubusercontent.com/edubadges/privacy/master/hogeschool-leiden/edubadges-nonformal-text-nl.md) wordt in detail ingegaan op deze verwerking.

Stichting Hogeschool Leiden is de verwerkingsverantwoordelijke en SURF is de verwerker voor het uitgeven van edubadges. Voor het functioneren van het edubadgesplatform is het noodzakelijk om persoonsgegevens te verwerken. Hogeschool Leiden wil studenten en cursisten in staat stellen met digitale edubadges hun verworven competenties zichtbaar te maken. De edubadge stelt de eigenaar in staat om zich beter te positioneren op de arbeidsmarkt en toont aan dat de eigenaar over bepaalde kennis en vaardigheden beschikt. Dit past bij onze visie op leven lang ontwikkelen.

Voor het uitgeven van edubadges worden je voornaam, achternaam, een unieke identifier en e-mailadres verwerkt. Daarnaast bevat de edubadge je eduID en aanvullende informatie zoals het tijdstip van uitgifte, de uitgever (Stichting Hogeschool Leiden) en informatie over de prestatie, onderwijsmodule en/of leeruitkomst. Met vragen over je privacy kun je contact opnemen met [loket.privacy@hsleiden.nl](mailto:loket.privacy@hsleiden.nl).

Door op 'Ik ga akkoord' te klikken ga je akkoord met de [volledige versie van deze gebruiksvoorwaarden](https://raw.githubusercontent.com/edubadges/privacy/master/hogeschool-leiden/edubadges-nonformal-text-nl.md).
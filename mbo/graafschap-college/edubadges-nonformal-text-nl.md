20-08-2024

Goed dat je de gebruiksvoorwaarden van Graafschap College voor de dienst edubadges bekijkt! We hebben veel aandacht besteed aan de bescherming van jouw persoonsgegevens en in deze gebruiksvoorwaarden kun je daar over lezen. Om de edubadge in kwestie te kunnen ontvangen dien je akkoord gaan met deze gebruiksvoorwaarden. Heb je vragen, opmerkingen of zorgen? Stuur dan een e-mail naar [c.uitterhoeve@graafschapcollege.nl](mailto:c.uitterhoeve@graafschapcollege.nl). 

# 1 Wat zijn edubadges?

Een edubadge is een digitaal insigne (afbeelding), dat aantoont dat de ontvanger over bepaalde kennis of vaardigheden beschikt. De ontvanger van een edubadge kan deze delen met anderen, bijvoorbeeld op sociale media, een digitaal cv, een onderwijsinstelling of met een (potentiële) werkgever.

Om edubadges te kunnen maken en toekennen is een technische infrastructuur nodig. SURF (een coöperatieve vereniging van Nederlandse onderwijs- en onderzoeksinstellingen) heeft deze infrastructuur voor het uitgeven van edubadges ontwikkeld, waarbij de edubadges veilig binnen SURF worden opgeslagen en gevalideerd kunnen worden. Meer informatie over edubadges is te vinden op de [website van SURF](https://surf.nl/edubadges).

# 2 Doel en verwerking

Graafschap College wil door middel van het toekennen van edubadges een digitaal bewijsmiddel aan studenten verstrekken. Met edubadges kunnen studenten aantonen over bepaalde vaardigheden en/of kennis te beschikken.

De edubadgesservice is onderverdeeld in twee delen:

* Account/backpack (1):
  * Aanmaken en in stand houden van een account
  * Opslaan van edubadges in een backpack
  * Valideren van edubadges
* Uitgeven van edubadges (2):
  * Inschrijven voor een edubadge
  * Genereren van een edubadge
  * Versturen van een edubadge

Voor het account/backpack (1) is SURF de verwerkingsverantwoordelijke. Zie hiervoor de [privacyverklaring van edubadges.nl](https://edubadges.nl/privacy). Met vragen kun je een e-mail sturen naar [support@edubadges.nl](mailto:support@edubadges.nl). Voor het uitgeven van edubadges (2) is Graafschap College de verwerkingsverantwoordelijke en is SURF de verwerker. Deze privacyverklaring heeft betrekking op deze verwerkingen door Graafschap College.

# 3 Persoonsgegevens

Voor de uitgifte van edubadges zijn drie verwerkingen relevant:

1. Registreren voor een edubadge
2. Het aanmaken van een edubadge
3. Het verzenden van een edubadge

In de onderstaande tabel staan de persoonsgegevens (met doel en grondslag) die worden verwerkt als jij een edubadge aanvraagt, wanneer de edubadge gemaakt wordt en wanneer de edubadge verzonden wordt. Deze persoonsgegevens worden verkregen door te koppelen aan jouw eduID-account.

| Persoonsgegeven | Doel | Grondslag |
| --------------- | ---- | --------- |
| eduID | Pseudonieme identifier in edubadge | Uitvoering overeenkomst |
| Voornaam | Identificatie van gebruiker | Uitvoering overeenkomst |
| Achternaam | Identificatie van gebruiker | Uitvoering overeenkomst |
| E-mailadres | Notificeren van gebruiker | Uitvoering overeenkomst |
| Onderwijsinstelling | Afbakening beschikbare edubadges | Uitvoering overeenkomst |
| Opleiding(scode) | Koppelen van edubadges aan opleidingen | Uitvoering overeenkomst |
| Cijfer | Tonen van cijfer in edubadge (optioneel door onderwijsinstelling toe te voegen) | Uitvoering overeenkomst |
| Datum van behalen edubadge | Tonen van de datum waarop de edubadge verkregen is | Uitvoering overeenkomst |
| Unieke identifier | Mogelijk maken om edubadges rechtstreeks aan de student toe te kennen | Uitvoering overeenkomst |
| Privacyinteractie | Of er akkoord is gegaan met Gebruiksvoorwaarden | Uitvoering overeenkomst |

Deze persoonsgegevens worden bewaard totdat de gebruiker de betreffende edubadge verwijderd + 1 maand vanwege backups. Graafschap College heeft toegang tot je voornaam, achternaam en e-mailadres. SURF en zijn beheerpartner (Proxy Services B.V.) hebben toegang tot alle persoonsgegevens. De persoonsgegevens worden niet aan andere partijen verstrekt.

# 4 Beveiliging

Onder andere de volgende beveiligingsmaatregelen zijn getroffen om de persoonsgegevens te beschermen:

* Enkel het persoonsgegeven eduID wordt in de edubadge opgeslagen.
* Communicatie tussen systemen is versleuteld conform moderne standaarden en best practices.
* Er heeft een uitgebreide externe security audit (code review en penetration test) voor livegang plaatsgevonden.
* De dienst edubadges wordt regelmatig geaudit.
* De toegang tot servers is beveiligd conform moderne beveiligingsstandaarden en best practices.
* Alle fysieke en virtuele servers en data bevinden zich in SURF-datacentra in Nederland. De dienst edubadges is dubbel uitgevoerd op de SURF-locaties Nikhef en InterXion.
* Alle besturingssystemen en software worden up-to-date gehouden.
* De toegang tot de beheerkant van de dienst edubadges is afgeschermd door middel van VPN en geharde configuratie voor de toegang zelf.
* Er worden dagelijks back-ups gemaakt van de productieomgeving.
* Servers, besturingssystemen en/of applicaties zijn beschermd door middel van een restrictieve firewall.
* Handelingen in het besturingssysteem en handelingen bij de uitgifte van edubadges worden gelogd.
* De webserver maakt gebruik van een geharde configuratie en security headers conform best practices.
* De rollen voor medewerkersaccounts in edubadges zijn wat betreft toegang beperkt tot louter relevante persoonsgegevens.

# 5 Je rechten met betrekking tot je (persoons)gegevens

Je hebt de volgende rechten met betrekking tot je persoonsgegevens:

* Je kunt een verzoek indienen tot wijziging, aanvulling of verwijdering van je gegevens wanneer deze onjuist of niet (meer) relevant zijn.
* Je kunt een verzoek indienen om inzage te verkrijgen in de gegevens die we van jou verwerken.
* Je kunt bezwaar maken tegen verwerking van je gegevens, als we je gegevens verwerken op basis van een eigen gerechtvaardigd belang of op basis van de uitvoering van een taak van algemeen belang.
* Je kunt een verzoek indienen tot beperking van de verwerking van je gegevens ten aanzien van de verwerking van gegevens waartegen je bezwaar hebt gemaakt, die je onrechtmatig acht, waarvan je de juistheid van de persoonsgegevens hebt betwist of wanneer we de persoonsgegevens niet meer nodig hebben, maar je ze nodig hebt in het kader van een rechtsvordering.
* Je kunt een overzicht, in een gestructureerde en gangbare vorm opvragen van de gegevens die we van jou verwerken en je hebt het recht op overdraagbaarheid van deze gegevens naar een andere dienstverlener.
* Als je van mening bent dat wij niet goed omgaan met je persoonsgegevens kun je een klacht indienen bij.

Als jij en Graafschap College er echter niet samen uitkomen en het antwoord op je klacht niet leidt tot een acceptabel resultaat, heb je het recht om een klacht in te dienen bij de Autoriteit Persoonsgegevens. Meer informatie over de Autoriteit Persoonsgegevens en het indienen van klachten vind je op de [website van de Autoriteit Persoonsgegevens](https://autoriteitpersoonsgegevens.nl).

Om deze rechten uit te kunnen oefenen, kun je contact opnemen met [c.uitterhoeve@graafschapcollege.nl](mailto:c.uitterhoeve@graafschapcollege.nl). 

# Privacyverklaring edubadges
`December 2020`

Welkom op het edubadgesplatform. edubadges is het digitaal certificaten platform voor de Nederlandse onderwijsgemeenschap en wordt gehost door SURF. Wageningen University & Research (WUR) geeft deze badges uit als verdienste van behaalde resultaten. Met deze privacyverklaring geeft WUR aan welke persoonsgegevens verzameld worden en voor welk doel. In aanvulling hierop kun je lezen wat jouw rechten als data subject zijn en hoe je met ons in contact kunt komen.  

## Wat wij doen met uw persoonsgegevens
WUR verzamelt in samenwerking met SURF verschillende persoonsgegevens die worden verkregen via het edubadgesplatform. De edubadges – als deze worden aangevraagd door studenten worden op het platform opgeslagen. Studenten kunnen edubadges verzamen op het platform in hun edubadges backpack. En kunnen zelf beslissen waar en met wie deze edubadges gedeeld worden, zoals met een werkgever of andere onderwijsinstellingen. De volgende data wordt voor verzameld.

*	Uitgifte badges; (verplicht) Volledige naam, EduID, e-mail adres, uitgevende instantie, verdiende badges (inclusief module en resultaat), opleiding, datum en tijd van uitgifte badges.

## Delen wij persoonsgegevens?
WUR en SURF hebben als uitgangspunt om gegevens niet te delen met anderen, tenzij noodzakelijk voor het kunnen functioneren van de applicatie en/of het aanbieden van een dienst. Dat betekent dat we bijvoorbeeld cookies en het delen van gegevens met partners tot het minimum beperken.

De student deelt deze data met de host van het edubadges platform, SURF, waarbij data niet verder gedeeld wordt. Dit is noodzakelijk omdat het platform door SURF aangeboden wordt. De student kan echter zelf bepalen in hoeverre de data met anderen gedeeld wordt.

Een belangrijke uitzondering is het delen van persoonsgegevens voortkomend uit wet- en regelgeving. In dat geval moet de WUR en/of SURF gegevens delen met gezaghebbende instanties, zoals bijvoorbeeld politie. Dit vindt altijd plaats onder toezicht van een privacy functionaris.

## Hoe lang we uw gegevens bewaren
edubadges worden oneindig opgeslagen op het platform. Alleen een eigenaar kan beslissen of een edubadge verwijderd wordt. Alleen dan wordt deze informatie verwijderd. Dat kan dus ook als een student het account beëindigd.

Hoe beveiligen wij uw persoonsgegevens?

Bij het verwerken van persoonsgegevens horen natuurlijk passende beveiligingsmaatregelen. Daarom is deze site / applicatie beveiligd en eisen wij dat ook van onze partners. WUR heeft als uitgangspunt de NEN-EN-ISO/IEC 27002:2017. Op deze manier zijn persoonsgegevens optimaal beveiligd. Het edubadges platform is door WUR beoordeeld naar de beveiligingsstandaarden.

In ons [beveiligingsbeleid](https://www.wur.nl/nl/Waardecreatie-Samenwerking/Informatiebeveiliging.htm) kunt u meer lezen over het type maatregelen en hoe we zorgen voor een veilige applicatie.

## Contact opnemen?
Mocht u een privacy vraag hebben over deze website/applicatie, dan kunt u altijd contact met ons opnemen via [privacy@wur.nl](mailto:privacy@wur.nl). WUR ziet toe dat uw vraag zo snel en volledig mogelijk beantwoord wordt. Dit kan een algemene vraag zijn, maar ook om gebruik te maken van uw rechten. Dit zijn: 

* Uitleg krijgen over welke persoonsgegevens we hebben en wat we daarmee doen;
* Inzage in de precieze persoonsgegevens die we hebben;
* Het laten corrigeren van fouten;
* Het laten verwijderen van verouderde persoonsgegevens;
* Intrekken van toestemming;
* Bezwaar maken tegen een bepaald gebruik.

Belangrijk is om uw vraag zo volledig mogelijk te beschrijven, wat uw belang hierbij is en te verduidelijken wie u bent. Zo kunnen we u gerichter en sneller van een antwoord voorzien.

Mochten u en de WUR er niet uit komen, dan kunt u zich altijd wenden tot de Autoriteit Persoonsgegevens. Op [autoriteitpersoonsgegevens.nl](https://autoriteitpersoonsgegevens.nl) leest u hoe u een klacht kunt indienen.

## Wijzigingen in deze privacyverklaring
Wanneer de activiteiten op onze website wijzigen, kunnen wij ook onze privacyverklaring aanpassen. Let dus altijd op de datum hierboven en kijk regelmatig of er nieuwe versies zijn. Wij doen onze uiterste best om wijzigingen tijdig via verschillende kanalen aan te kondigen.

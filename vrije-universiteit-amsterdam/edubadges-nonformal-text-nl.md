Datum: 6 oktober 2021

De Vrije Universiteit Amsterdam (hierna: VU) hecht grote waarde aan de bescherming van uw privacy en de veiligheid van uw persoonsgegevens. In deze privacyverklaring beschrijven wij hoe wij omgaan met uw persoonsgegevens voor de dienst edubadges. Wij verwerken uw persoonsgegevens in overeenstemming met de geldende privacywetgeving, waaronder de Algemene verordening gegevensbescherming (AVG) en de Uitvoeringswet Algemene verordening gegevensbescherming (UAVG).

Een edubadge is een digitaal insigne (afbeelding), dat aantoont dat de ontvanger over bepaalde kennis of vaardigheden beschikt. Het bestand bevat de beschrijving van deze kennis en vaardigheid en de uitgever van de badge. De ontvanger van een edubadge kan deze delen met anderen, bijvoorbeeld op sociale media, een digitaal cv, een onderwijsinstelling of met een (potentiële) werkgever.

Om edubadges te kunnen maken en toekennen is een technische infrastructuur nodig. SURF (een coöperatieve vereniging van Nederlandse onderwijs- en onderzoeksinstellingen) heeft deze infrastructuur voor het uitgeven van edubadges ontwikkeld, waarbij de edubadges veilig binnen SURF worden opgeslagen en gevalideerd kunnen worden. Meer informatie over edubadges is te vinden op de website van SURF.

# 1 Wie is verantwoordelijk voor de verwerking van mijn persoonsgegevens?

De VU gebruikt edubadges voor de erkenning en waardering van kennis en skills vanuit non-formeel onderwijs.

De edubadgesservice is onderverdeeld in twee delen:

* Account/backpack (1):
  * Aanmaken en in stand houden van een account
  * Opslaan van edubadges in een backpack
  * Valideren van edubadges
* Uitgeven van edubadges (2):
  * Inschrijven voor een edubadge
  * Genereren van een edubadge
  * Versturen van een edubadge

Voor het account/backpack (1) is SURF de verwerkingsverantwoordelijke. Zie hiervoor de [privacyverklaring van edubadges.nl](https://edubadges.nl/privacy). Met vragen kun je een e-mail sturen naar [support@edubadges.nl](mailto:support@edubadges.nl).

Voor het uitgeven van edubadges (2) en de bijbehorende gegevensverwerkingen is de Stichting VU verantwoordelijk. De Stichting VU houdt als bijzondere instelling in de zin van de Wet op het hoger onderwijs en wetenschappelijk onderzoek (WHW) de VU in stand. De Stichting VU is gevestigd aan de De Boelelaan 1105 te (1081 HV) Amsterdam en is ingeschreven in het register van de Kamer van Koophandel onder nummer 53815211.

# 2 Welke (categorieën van) persoonsgegevens worden verwerkt?

Wij verwerken de volgende persoonsgegevens van u:

1. eduID, de pseudonieme identifier in edubadge
2. Naam
3. E-mailadres	
4. Onderwijsinstelling
5. Of je akkoord bent gegaan met de gebruiksvoorwaarden
6. De edubadge

# 3 Met welk doel worden mijn persoonsgegevens verwerkt en op basis van welke wettelijke grondslag?

De persoonsgegevens worden uitsluitend gebruikt voor het uitgeven, opslaan en valideren van edubadges.

Wij verwerken uw persoonsgegevens op basis van de volgende wettelijke grondslag: de verwerking is noodzakelijk voor de behartiging van onze en uw gerechtvaardigde belangen. Deze gerechtvaardigde belangen bestaan uit het in stand houden van de edubadge dienst.

# 4	Wie heeft toegang tot mijn persoonsgegevens?

De persoonsgegevens worden uitsluitend ingezien door medewerkers van de VU en SURF die uit hoofde van hun functie een rol hebben in de verwerking van uw persoonsgegevens voor de bovenstaande doeleinden en voor wie het noodzakelijk is dat zij toegang hebben tot de persoonsgegevens.

# 5	Worden mijn persoonsgegevens gedeeld met derden?

Bij de verwerking van uw persoonsgegevens kunnen wij gebruik maken van dienstverleners (verwerkers) die in opdracht en onder verantwoordelijkheid van de VU uw persoonsgegevens verwerken. Met deze dienstverleners sluit de VU verwerkersovereenkomsten om te waarborgen dat uw persoonsgegevens zorgvuldig, veilig en in overeenstemming met Algemene verordening gegevensbescherming (AVG) worden verwerkt. Wij blijven zelf verwerkingsverantwoordelijke voor deze verwerkingen.

Uw persoonsgegevens worden niet gedeeld met andere partijen. Mocht dit op enig moment wel het geval zijn, dan zullen wij u hierover informeren. Wij verstrekken persoonsgegevens alleen aan derden voor zover de privacywetgeving dit toestaat, bijvoorbeeld omdat u hiervoor voorafgaande toestemming hebt gegeven of wij hiertoe wettelijk verplicht zijn.

# 6	Worden mijn persoonsgegevens doorgegeven aan internationale organisaties of landen buiten de Europese Economische Ruimte?

Nee, uw persoonsgegevens worden niet doorgegeven aan internationale organisaties of landen buiten de Europese Economische Ruimte (EER). Bij de EER horen alle EU-landen plus Noorwegen, Liechtenstein en IJsland. Voor doorgiften van persoonsgegevens tussen deze landen gelden op grond van de AVG geen aanvullende regels.

# 7	Hoe lang worden mijn persoonsgegevens bewaard?

Wij bewaren uw persoonsgegevens niet langer dan noodzakelijk is om de vooraf vastgestelde doeleinden te bereiken of zolang de wet voorschrijft.

Uw edubadges en accountgegevens worden zolang bewaard als dat u uw account (niet uw VU-account!) laat bestaan.

# 8	Hoe worden mijn persoonsgegevens beveiligd?

De VU treft passende technische en organisatorische maatregelen om uw persoonsgegevens te beschermen tegen verlies en enige vorm van onrechtmatige verwerking.

# 9	Bij wie kan ik terecht met vragen over de verwerking van mijn persoonsgegevens?

Uw vragen over de wijze waarop uw persoonsgegevens worden verwerkt, kunt u stellen via silvester.draaijer@vu.nl.

# 10 Hoe kan ik mijn privacyrechten uitoefenen?

Op basis van de AVG heeft u - onder bepaalde voorwaarden - het recht op inzage in de persoonsgegevens die van u verwerkt worden, het recht om uw persoonsgegevens te verbeteren indien deze feitelijke onjuistheden bevatten, het recht om uw persoonsgegevens te wissen, het recht op beperking van de verwerking van uw persoonsgegevens, het recht op overdraagbaarheid van uw persoonsgegevens en het recht om bezwaar te maken tegen de verwerking van uw persoonsgegevens.

Indien u deze privacyrechten wil uitoefenen, kunt u dit kenbaar maken bij de Functionaris voor Gegevensbescherming van de VU via:

| Functionaris voor Gegevensbescherming |
| ------------------------------------- |
| De Boelelaan 1105 1081 HV AMSTERDAM |
| functionarisgegevensbescherming@vu.nl |

Om de aanvraag in behandeling te kunnen nemen, zal u worden gevraagd zich te legitimeren. Zo wordt gecontroleerd of het verzoek door de juiste persoon gedaan. Indien u niet tevreden bent over de wijze waarop wij omgaan met uw persoonsgegevens, dan heeft u het recht om bij de Autoriteit Persoonsgegevens een klacht in te dienen.

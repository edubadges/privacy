Privacyverklaring Edubadges - NL
================================

 

University Example
------------------

 

Goed dat je de privacyverklaring voor de Pilot Edubadges bekijkt! Het Team
Edubadges van SURFnet heeft veel aandacht besteed aan de bescherming van jouw
persoonsgegevens en hier kun je daar alles over lezen. Als er tijdens het lezen
van deze privacyverklaring toch nog vragen of zorgen zijn, stuur dan gerust een
e-mail naar <info@edubadges.nl> of neem contact op met je eigen
onderwijsinstelling.

1 Introductie Edubadges
-----------------------

Een badge is een digitaal insigne (afbeelding), dat aantoont dat de ontvanger
over bepaalde kennis of vaardigheden beschikt. De ontvanger van een badge kan
deze delen met anderen, bijvoorbeeld op sociale media, een digitaal cv of met
een (potentiële) werkgever. De Pilot Edubadges faciliteert
onderwijsinstellingen, studenten en medewerkers om te experimenteren met deze
badges. Meer informatie over Edubadges is te vinden op de [website van
SURF](https://www.surf.nl/innovatieprojecten/onderwijsinnovatie-met-ict/edubadges-en-microcredentialing.html).

2 Persoonsgegevens
------------------

### Welke gegevens gebruiken we en waarom?

Onderwijsinstellingen die binnen de doelgroep van SURFnet vallen zijn in 2018 in
de gelegenheid gesteld om deel te nemen aan de Pilot Edubadges. De
onderwijsinstelling stelt binnen deze pilot eigen doelstellingen vast rond het
gebruik van Edubadges en is in het kader van de Algemene verordening
gegevensbescherming (AVG) de verwerkingsverantwoordelijke. SURFnet voorziet in
de technische infrastructuur rondom Edubadges en treedt in het kader van de AVG
op als verwerker.

Voor de werking van Edubadges en het inschrijven, uitgeven en ontvangen van
badges zijn verschillende persoonsgegevens vereist. Omdat de Pilot Edubadges een
optioneel karakter heeft, wordt voor bijna alle persoonsgegevens toestemming
gevraagd. Alle persoonsgegevens worden uitsluitend gebruikt voor Edubadges. Wil
je de gegeven toestemming weer intrekken? Dit kun je melden in een e-mail
gericht aan info\@edubadges.nl. Binnen drie werkdagen zal contact worden
opgenomen om de verdere procedure af te stemmen. Na intrekken van de toestemming
zullen alle badges en persoonsgegevens van jou verwijderd worden.

### Studenten

In de tabel hieronder zijn de verwerkte persoonsgegevens met bijbehorend(e)
doel(en) en grondslag opgenomen.

| **Persoonsgegeven** | **Doel**                                                                                                                                   | **Grondslag**          |
|---------------------|--------------------------------------------------------------------------------------------------------------------------------------------|------------------------|
| Voornaam            | Identificatie bij Badgeuitgifte                                                                                                            | Toestemming            |
| Achternaam          | Identificatie bij Badgeuitgifte                                                                                                            | Toestemming            |
| E-mailadres         | Melding over uitgegeven badges en serviceberichten                                                                                         | Toestemming            |
| EduID               | Mogelijk maken uitwisselbaarheid tussen onderwijsinstellingen                                                                              | Toestemming            |
| EntityID            | Technisch noodzakelijk uniek databasenummer                                                                                                | Toestemming            |
| Affiliation         | Technisch noodzakelijk voor onderscheid medewerker en student                                                                              | Toestemming            |
| Toestemming         | Of er toestemming gegeven is: verplicht bij toestemming als grondslag                                                                      | Toestemming            |
| Badgeclass          | Nodig voor inschrijving bij badge                                                                                                          | Toestemming            |
| IP-adres            | Beschikbaarheid Edubadges en misbruik achterhalen. Belang SURFnet voor beschikbaarheid en beveiliging weegt zwaarder dan belang betrokkene | Gerechtvaardigd belang |

### Medewerkers

In de tabel hieronder zijn de verwerkte persoonsgegevens met bijbehorend(e)
doel(en) en grondslag opgenomen.

| **Persoonsgegeven** | **Doel**                                                                                                                                   | **Grondslag**          |
|---------------------|--------------------------------------------------------------------------------------------------------------------------------------------|------------------------|
| E-mailadres         | Melding over badges en serviceberichten en extra identifier                                                                                | Toestemming            |
| Persistent NameID   | Unieke identifier voor medewerkers                                                                                                         | Toestemming            |
| EntityID            | Technisch noodzakelijk uniek databasenummer                                                                                                | Toestemming            |
| Affiliation         | Technisch noodzakelijk voor onderscheid medewerker en student                                                                              | Toestemming            |
| Toestemming         | Of er toestemming gegeven is: verplicht bij toestemming als grondslag                                                                      | Toestemming            |
| Organisatie         | Koppelen medewerker aan instelling/faculteit/opleiding/badgeclass                                                                          | Toestemming            |
| Faculteit           | Koppelen medewerker aan faculteit/opleiding/badgeclass                                                                                     | Toestemming            |
| IP-adres            | Beschikbaarheid Edubadges en misbruik achterhalen. Belang SURFnet voor beschikbaarheid en beveiliging weegt zwaarder dan belang betrokkene | Gerechtvaardigd belang |

### Hoe lang gebruiken we je gegevens?

De Pilot Edubadges loopt tot en met *31 december 2020*. Binnen twee weken na
afloop van de Pilot Edubadges zullen alle persoonsgegevens worden verwijderd of
wordt er opnieuw om toestemming gevraagd.

### Aan wie verstrekken we de gegevens?

Medewerkers van jouw onderwijsinstelling hebben toegang tot voornaam, achternaam
en e-mailadres. SURFnet heeft toegang tot alle persoonsgegevens. De
persoonsgegevens worden niet aan andere derde partijen verstrekt.

3 Beveiliging
-------------

Onder andere de volgende veiligheidsmaatregelen zijn getroffen om de
persoonsgegevens te beschermen:

-   Communicatie tussen systemen is versleuteld conform moderne standaarden en
    best practices.

-   De toegang tot servers is beveiligd conform moderne beveiligingsstandaarden
    en best practices.

-   Alle fysieke en virtuele servers en data bevinden zich in
    SURFnetdatacentrums in Nederland. Fysieke toegang tot de servers en
    opslagapparatuur is beperkt tot personeel van SURFnet en diens
    housingpartners.

-   Alle Edubadgesystemen en -software worden up to date gehouden.

-   Alle data op de pilotomgeving wordt dagelijks gebackupt.

-   Alle servers in de Pilot Edubadges zijn beschermd met een restrictieve
    firewall in het besturingssysteem of container.

-   Alle handelingen binnen het besturingssysteem worden gelogd.

-   De webserver maakt gebruik van een geharde configuratie en security headers.

-   De rollen in Edubadges voor medewerkers zijn beperkt tot een scope die geen
    onnodige persoonsgegevens laat zien.

4 Je rechten met betrekking tot je (persoons)gegevens
-----------------------------------------------------

Je hebt de volgende rechten met betrekking tot je persoonsgegevens:

-   Je kunt een verzoek indienen tot wijziging, aanvulling of verwijdering van
    je gegevens wanneer deze onjuist of niet (meer) relevant zijn.

-   Je kunt een verzoek indienen om inzage te verkrijgen in de gegevens die we
    van jou verwerken.

-   Je kunt bezwaar maken tegen verwerking van je gegevens, als we je gegevens
    verwerken op basis van een eigen gerechtvaardigd belang of op basis van de
    uitvoering van een taak van algemeen belang.

-   Je kunt een verzoek indienen tot beperking van de verwerking van je gegevens
    ten aanzien van de verwerking van gegevens waartegen je bezwaar hebt
    gemaakt, die je onrechtmatig acht, waarvan je de juistheid van de
    persoonsgegevens hebt betwist of wanneer we de persoonsgegevens niet meer
    nodig hebben, maar je ze nodig hebt in het kader van een rechtsvordering.

-   Je kunt een overzicht, in een gestructureerde en gangbare vorm opvragen van
    de gegevens die we van jou verwerken en je hebt het recht op
    overdraagbaarheid van deze gegevens naar een andere dienstverlener.

-   Je kunt de door jou gegeven toestemming voor het verwerken van je
    persoonsgegevens intrekken. Het intrekken van je toestemming doet echter
    geen afbreuk aan de rechtmatigheid van de verwerking op basis van je
    toestemming vóór de intrekking daarvan.

-   Als je van mening bent dat SURFnet niet goed omgaat met je persoonsgegevens
    kun je een klacht indienen bij SURFnet.

-   Als jij en SURFnet er echter niet samen uitkomen en het antwoord van SURFnet
    op je klacht niet leidt tot een acceptabel resultaat, heb je het recht om
    een klacht over SURFnet in te dienen bij de Autoriteit Persoonsgegevens.
    Meer informatie over de Autoriteit Persoonsgegevens en het indienen van
    klachten vind je op de [website van de Autoriteit
    Persoonsgegevens](https://www.autoriteitpersoonsgegevens.nl).

Om deze rechten uit te kunnen oefenen, kun je contact opnemen met
[info\@edubadges.nl](mailto@info@edubadges.nl) of je eigen onderwijsinstelling.

5 Wijziging privacyverklaring
-----------------------------

Er kunnen wijzigingen worden aangebracht in deze privacyverklaring. We raden je
daarom aan om deze privacyverklaring geregeld te raadplegen.

# Edubadges en jouw privacy

Hieronder staat belangrijke informatie over edubadges en jouw privacy. Voor het uitreiken van edubadges werkt de Universiteit Leiden samen met SURF. SURF is de leverancier van het platform edubadges. Enerzijds wordt het platform gebruikt voor het uitreiken van edubadges. Anderzijds kun jij je edubadges zelf beheren via je backpack. Voor meer informatie over edubadges, raadpleeg de website van [SURF](https://www.surf.nl/diensten/onderwijslogistiek/edubadges).

## Uitreiken edubadges

Om de edubadges uit te kunnen geven is het noodzakelijk dat de Universiteit Leiden jouw persoonsgegevens verwerkt. De Universiteit Leiden is daar verantwoordelijk voor. Voor het uitgeven van je edubadge(s) worden voornaam, achternaam, een unieke identifier en e-mailadres verwerkt. Daarnaast bevat de edubadge je eduID en aanvullende informatie zoals het tijdstip van uitgifte, de uitgever (Universiteit Leiden) en informatie over de prestatie, onderwijsmodule en/of leeruitkomst. Voor meer vragen over privacy, raadpleeg de [privacyverklaring](https://www.organisatiegids.universiteitleiden.nl/reglementen/algemeen/privacyverklaringen) voor studenten. In deze privacyverklaring kan je daar waar "student" staat het woord "lerende" lezen en bij het doorsturen van persoonsgegevens kan je de woorden "indien van toepassing" toevoegen aan de organisatie Dienst Uitvoering Onderwijs (DUO).

## Beheer backpacks

Voor het beheer van het platform/backpacks en de daartoe noodzakelijke verwerking van persoonsgegevens, is SURF verantwoordelijk. Voor meer informatie over hoe SURF omgaat met jouw persoonsgegevens, [raadpleeg de privacyverklaring van edubadges](https://edubadges.nl/).

Door op "Ik ga akkoord" te klikken ga je akkoord met deze gebruiksvoorwaarden.

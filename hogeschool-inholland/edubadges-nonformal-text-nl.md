30-01-2022

Goed dat je de privacyverklaring van Hogeschool Inholland voor de dienst edubadges bekijkt! We hebben veel aandacht besteed aan de bescherming van jouw persoonsgegevens en in deze privacyverklaring kun je daar over lezen. Als er na het lezen van deze privacyverklaring toch nog vragen, opmerkingen of zorgen zijn, stuur dan gerust een e-mail naar [functionarisgegevensbescherming@inholland.nl](mailto:functionarisgegevensbescherming@inholland.nl).

# 1 Wat zijn edubadges

De dienst Edubadges is een digitale infrastructuur voor het aanmaken en uitgeven van digitale bewijsstukken voor afgeronde onderwijseenheden of andere leerdoelen aan studenten. Met dit digitale ‘bewijsstuk’, in dit geval de microcredential, wordt voorzien in de verdere flexibilisering van het onderwijs om binnen en buiten je eigen hogeschool onderwijs te volgen. Microcredentials zijn gekoppeld aan ECTS (studiepunten) die verbonden zijn aan onderwijseenheden die je hebt afgerond en die worden toegekend door de examinator en examencommissie van de hogeschool.

Om het aanmaken en uitgeven (inschrijven-genereren-versturen) van microcredentials aan studenten mogelijk te maken worden de persoonsgegevens uitgewisseld met SURF, de koepelorganisatie voor universiteiten en hogescholen in Nederland. Om fraude te voorkomen vinden er checks plaats voor de verificatie van de aanvrager en aan wie wordt toegekend. Het systeem waarmee de microcredentials worden aangemaakt, aangevraagd en uitgegeven voldoet aan de informatiebeveiligingseisen van SURF (SURF normenkader) dat gebaseerd is op ISO 27001 en waar Inholland ook de verwerking van persoonsgegevens op inricht.

# 2 Doel en verwerking

Inholland ziet het als het gerechtvaardigd belang om de persoonsgegevens van de betrokken studenten uit te wisselen met SURF om daarmee de digitalisering van de bewijsstukken in de vorm van edubadges en de flexibilisering van het onderwijs voor de studenten mogelijk te maken. Voor de dienst voor de edubadges is door SURF een Data Protection Impact Assessment (DPIA) uitgevoerd, die voor de specifieke verwerking door Hogeschool Inholland is aangevuld.

De edubadgesservice is onderverdeeld in twee delen:

* Account/backpack (1):
  * Aanmaken en in stand houden van een account
  * Opslaan van edubadges in een backpack
  * Valideren van edubadges
* Uitgeven van edubadges (2):
  * Inschrijven voor een edubadge
  * Genereren van een edubadge
  * Versturen van een edubadge

Voor het account/backpack (1) is SURF de verwerkingsverantwoordelijke. Zie hiervoor de [privacyverklaring van edubadges.nl](https://edubadges.nl/privacy). Met vragen kun je een e-mail sturen naar [support@edubadges.nl](mailto:support@edubadges.nl). Voor het uitgeven van edubadges (2) is Hogeschool Inholland de verwerkingsverantwoordelijke en is SURF de verwerker. Deze privacyverklaring heeft vooral betrekking op deze verwerkingen door Hogeschool Inholland.

# 3 Persoonsgegevens

Voor de uitgifte van edubadges zijn drie verwerkingen relevant:

1. Registreren voor een edubadge
2. Het aanmaken van een edubadge
3. Het verzenden van een edubadge

In de onderstaande tabel staan de persoonsgegevens (met doel en grondslag) die worden verwerkt als jij een edubadge aanvraagt, wanneer de edubadge gemaakt wordt en wanneer de edubadge verzonden wordt. Deze persoonsgegevens worden verkregen door te koppelen aan jouw eduID-account.

| Persoonsgegeven | Doel | Grondslag |
| --------------- | ---- | --------- |
| eduID | Pseudonieme identifier in edubadge | Gerechtvaardigd belang |
| Voornaam | Identificatie van gebruiker | Gerechtvaardigd belang |
| Achternaam | Identificatie van gebruiker | Gerechtvaardigd belang |
| E-mailadres | Notificeren van gebruiker | Gerechtvaardigd belang |
| Onderwijsinstelling | Afbakening beschikbare edubadges | Gerechtvaardigd belang |
| Unieke identifier | Mogelijk maken om edubadges rechtstreeks aan de student toe te kennen | Gerechtvaardigd belang |
| Privacyinteractie | Of er akkoord is gegaan met Gebruiksvoorwaarden | Gerechtvaardigd belang |

Hogeschool Inholland heeft toegang tot je voornaam, achternaam en e-mailadres. SURF en haar beheerpartner hebben toegang tot alle persoonsgegevens. De persoonsgegevens worden niet aan andere partijen verstrekt.

# 4 Beveiliging

Onder andere de volgende beveiligingsmaatregelen zijn getroffen om de persoonsgegevens te beschermen:

* Enkel het persoonsgegeven eduID wordt in de edubadge opgeslagen.
* Communicatie tussen systemen is versleuteld conform moderne standaarden en best practices.
* Er heeft een uitgebreide externe security audit (code review en penetration test) voor livegang plaatsgevonden.
* De dienst edubadges wordt regelmatig geaudit.
* De toegang tot servers is beveiligd conform moderne beveiligingsstandaarden en best practices.
* Alle fysieke en virtuele servers en data bevinden zich in SURFdatacentra in Nederland. De dienst edubadges wordt redundant gehost op de SURF-locaties Nikhef en InterXion.
* Alle besturingssystemen en software worden up-to-date gehouden.
* De toegang tot de beheerkant van de dienst edubadges is afgeschermd door middel van VPN en geharde configuratie voor de toegang zelf.
* Er worden dagelijks backups gemaakt van de productieomgeving.
* Servers, besturingssystemen en/of applicaties zijn beschermd door middel van een restrictieve firewall.
* Handelingen in het besturingssysteem en handelingen bij de uitgifte van edubadges worden gelogd.
* De webserver maakt gebruik van een geharde configuratie en security headers conform best practices.
* De rollen voor medewerkersaccounts in edubadges zijn wat betreft toegang beperkt tot louter relevante persoonsgegevens.

# 5 Je rechten met betrekking tot je (persoons)gegevens

Op grond van de Algemene verordening gegevensbescherming heb je als betrokkene het recht om de organisatie inzage te vragen welke persoonsgegevens worden verwerkt, om je persoonsgegevens te laten verwijderen, te corrigeren of door te sturen.
Je kunt je informatie of vragen als volgt vinden:
*	Verzoek om inzage, verwijderen of corrigeren indienen via de portal klachten en geschillen op IRIS;
*	Vragen over de verwerking van je persoonsgegevens kun je stellen aan de Functionaris Gegevensbescherming van Inholland, via [functionarisgegevensbescherming@inholland.nl](mailto:functionarisgegevensbescherming@inholland.nl);
*	Vragen over aangevraagd of uitgegeven microcredentials of edubadges kun je stellen aan je examinator of aan de examencommissie van je opleiding;
*	Als je vragen of klachten hebt over Microcredentials en Edubadges van een andere hogeschool waar je het onderwijs hebt gevolg, kan je in de algemene privacyverklaring van Inholland de privacycontactgegevens van alle deelnemende instellingen vinden.

# 6 Wijziging privacyverklaring

Er kunnen wijzigingen worden aangebracht in deze privacyverklaring. We raden je daarom aan om deze privacyverklaring geregeld te raadplegen.
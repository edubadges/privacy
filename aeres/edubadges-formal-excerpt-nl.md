# edubadges en jouw privacy

Hieronder staan de belangrijkste punten over deze edubadges en jouw privacy. In de [volledige versie](https://raw.githubusercontent.com/edubadges/privacy/master/aeres/edubadges-formal-text-nl.md) wordt in detail ingegaan op deze verwerking.

Stichting Aeres Groep is de verwerkingsverantwoordelijke en SURF is de verwerker voor het uitgeven van edubadges. Voor het functioneren van het edubadgesplatform is het noodzakelijk om persoonsgegevens te verwerken. Edubadges, waaronder Microcredentials, worden ingezet met als doel deelnemers van de nascholingen beter te positioneren op de veranderende arbeidsmarkt. Een edubadge helpt de deelnemers om kennis en vaardigheden die zij beheersen, zichtbaar en ‘meeneembaar’ te maken. Dit kan het overstappen van opleiding naar werk en ook het switchen tussen opleidingen vergemakkelijken.

Voor het uitgeven van edubadges worden je voornaam, achternaam, een unieke identifier en e-mailadres verwerkt. Daarnaast bevat de edubadge je eduID en aanvullende informatie zoals het tijdstip van uitgifte, de uitgever (Stichting Aeres Groep) en informatie over de prestatie, onderwijsmodule en/of leeruitkomst. Met vragen over je privacy kun je contact opnemen met [fg@aeres.nl](mailto:fg@aeres.nl).

Door op 'Ik heb dit gelezen' te klikken verklaar je de [volledige privacyverklaring](https://raw.githubusercontent.com/edubadges/privacy/master/aeres/edubadges-formal-text-nl.md) gelezen te hebben.
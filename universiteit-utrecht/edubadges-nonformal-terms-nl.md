# Privacyverklaring niet-formele Edubadges

De Universiteit Utrecht, gevestigd aan de Heidelberglaan 8, 3584 CS Utrecht, wil op een zorgvuldige manier omgaan met de persoonsgegevens van iedereen die een edubadge aanvraagt. In deze Privacyverklaring informeren wij u over de doeleinden waarvoor persoonsgegevens verwerkt worden, hoe u uw privacyrechten kunt uitoefenen en overige informatie die voor u van belang kan zijn. Mocht u na het lezen van deze privacyverklaring nog vragen, opmerkingen of zorgen hebben, stuur dan een e-mail naar [privacy@uu.nl](mailto@privacy@uu.nl).

Deze Privacyverklaring is van toepassing op alle activiteiten t.b.v. de edubadges van de Universiteit Utrecht, hierna genoemd de UU. De UU gaat op zorgvuldige wijze met persoonsgegevens om en handelt binnen de grenzen van de wet, de Algemene verordening gegevensbescherming (AVG).

## 1) Introductie edubadges
Edubadges kunnen ingezet worden om invulling te geven aan ‘leven lang leren’ en flexibilisering binnen en buiten de UU. De edubadge heeft als doel om kennis en vaardigheden die u beheerst, zichtbaar en meeneembaar te maken. Als ontvanger van een edubadge kunt u deze delen met anderen, bijvoorbeeld op sociale media, in een digitale cv, met een onderwijsinstelling of met een (potentiële) werkgever. Met het platform Edubadges van SURF kan de UU edubadges aanmaken en uitreiken. Via dit platform kunt u edubadges aanvragen en ontvangen. Er is onderscheid tussen formele en niet-formele edubadges. Deze Privacyverklaring is van toepassing op de formele en niet-formele badges. 

## 2) Verantwoordelijke en verantwoordelijkheid
Voor het aanvragen en uitgeven van edubadges is de UU verwerkingsverantwoordelijke in de zin van de AVG. De UU vindt het van essentieel belang dat de persoonsgegevens van haar studenten en medewerkers met de grootst mogelijke zorgvuldigheid worden behandeld en beveiligd. Wij willen ook open zijn over de wijze waarop uw gegevens door ons worden verwerkt. Daarom lichten wij dit hieronder toe. Voorop staat dat wij ons in alle gevallen houden aan de eisen die de AVG stelt. Met vragen over onze verwerkingen kunt u terecht bij [privacy@uu.nl](mailto@privacy@uu.nl).

## 3) Welke persoonsgegevens gebruiken we en waarom?
De persoonsgegevens die van u worden verwerkt, worden door de UU gebruikt voor het inschrijven, genereren en uitgeven van rechtsgeldige en persoonsgebonden Edubadges. De uitgifte van de edubadge door de UU kan alleen uitgevoerd worden door gebruik te maken van uw persoonsgegevens. De UU verwerkt deze gegevens op basis van de grondslagen “algemeen belang” en “gerechtvaardigd belang”. In de tabel hieronder zijn persoonsgegevens (met doel en grondslag) opgenomen die verwerkt worden van student. Om een edubadge aan te vragen wordt het account van de instelling geverifieerd met de eduID. Om een badge te genereren wordt voor identificatie en validatie het eduID gebruikt. Daarmee is een badge op zichzelf ook een persoonsgegeven. 

| Persoonsgegevens | Doel | Grondslag |
| ---------------- | ---- | --------- |
| Voornaam | Wordt gebruikt om ontvangers te identificeren | Student: algemeen belang. Niet student: gerechtvaardigd belang. |
| Achternaam | Wordt gebruikt om ontvangers te identificeren | Student: algemeen belang. Niet student: gerechtvaardigd belang. |
| E-mailadres | Wordt gebruikt om ontvangers te notificeren | Student: algemeen belang. Niet student: gerechtvaardigd belang. |
| Scoped affiliation | Wordt gebruikt om alle onderwijsinstellingen die gekoppeld zijn aan het eduID van de ontvanger te verkrijgen | Student: algemeen belang. Niet student: gerechtvaardigd belang. |
| Akkoord privacyvragen| Er wordt bijgehouden of er akkoord is gegaan met de privacyvragen | Student: algemeen belang. Niet student: gerechtvaardigd belang. |
| eduID	| Het eduID wordt gebruikt als unieke identifier in de database en als pseudonieme identifier in badges | Student: algemeen belang. Niet student: gerechtvaardigd belang. |
| Edubadge en diens inhoud | Voor het genereren en uitgeven van de edubadge | Student: algemeen belang. Niet student: gerechtvaardigd belang. |

Een deel van de verwerking vindt plaats op grond van de grondslag gerechtvaardigd belang. In het kader van dit gerechtvaardigde belang is het volgende overwogen:

De Universiteit Utrecht heeft als achterliggend belang dat het bij wil blijven bij onderwijsinnovaties en als formele belangen om invulling te geven aan een ‘leven lang leren’ en aan de ‘flexibilisering van het onderwijs’, twee doelen die omschreven zijn in het strategisch plan van 2016-2020 en van 2020-2025. Door middel van de inzet van Edubadges kunnen deze doelen worden gerealiseerd en dit belang worden gediend.

Het belang van de medewerkers en externen is in beginsel om hun gegevens niet verwerkt te zien. Deze mogelijkheid hebben zij ook, de pilot betreft immers een opt-in situatie. Mochten de medewerkers en de externen wel mee willen doen, dan staat hen vrij dat te doen.

Daarnaast hebben de medewerkers van de Universiteit Utrecht en externen belang bij deze innovatie. Zij nemen immers ook deel aan het leven lang leren en profiteren zo ook van de flexibilisering van het onderwijs. Dus als hun gegevens wél verwerkt worden bij deze pilot, dan krijgen zij er iets voor terug in de vorm van deelname aan de pilot Edubadges. Gezien de Edubadges nog geen daadwerkelijke waarde vertegenwoordigen, kan het argument gemaakt worden dat wat deze groep betrokkenen terugkrijgt voor hun persoonsgegevens niet in verhouding staat tot wat zij moeten inleveren. Echter, hier kiezen de medewerkers en de externen zelf voor, en zij zijn zelf in staat om hier een finale afweging in te maken.

Al met al kan hier geconcludeerd worden dat de Universiteit Utrecht hier een gerechtvaardigd belang heeft en dat de privacybelangen van de betrokkenen hier niet op zouden wegen tegen dit belang. Dit komt uiteindelijk vooral omdat de betrokkenen zelf voor de verwerking kiezen, en hier zelf een afweging in zullen maken, en omdat de betrokkenen iets terug krijgen voor hun persoonsgegevens.

## 4) Aan wie verstrekken we de gegevens?
De UU heeft toegang tot alle persoonsgegevens. In opdracht van de UU en ter uitvoering van de overeenkomst verzorgt platform Edubadge bepaalde onderdelen van de dienstverlening. De UU heeft afspraken gemaakt met deze verwerker om vertrouwelijke en zorgvuldige omgang met persoonsgegevens te waarborgen. Deze afspraken zijn contractueel vastgelegd in de zogeheten 'verwerkersovereenkomst'.

## 5) Hoe zorgt de UU voor vertrouwelijke omgang met persoonsgegevens?
Om uw persoonlijke gegevens optimaal te beschermen tegen onbevoegde toegang of onbevoegd gebruik, past de UU passende beveiligingsmaatregelen toe. Van (pogingen tot) misbruik doen wij aangifte. De UU neemt daarnaast organisatorische maatregelen om persoonsgegevens te beveiligen tegen toegang door onbevoegden.

## 6) Hoe kunt u uw gegevens inzien, corrigeren of verwijderen?
U kunt een inzage- of correctieverzoek richten aan de UU. Geeft u daarbij duidelijk aan dat het gaat om een inzage- of correctieverzoek op grond van de AVG. U kan contact opnemen met de UU op [privacy@uu.nl](mailto@privacy@uu.nl) om de volgende rechten uit te oefenen:

U kunt een inzage- of correctieverzoek richten aan de UU. Geeft u daarbij duidelijk aan dat het gaat om een inzage- of correctieverzoek op grond van de AVG. U kunt bezwaar maken tegen de verwerking van uw gegevens en ook verzoeken uw gegevens te laten verwijderen, echter dit is slechts mogelijk voor zover de UU nog aan zijn wettelijke verplichtingen kan voldoen. Het kan voorkomen dat tijdens deze procedure om een identiteitsbewijs wordt gevraagd.

## 7) Vragen
Hebt u naar aanleiding van deze informatie nog specifieke vragen of opmerkingen over onze Privacyverklaring? Neemt u dan gerust contact met ons op. U kunt hiervoor het contactformulier op de website gebruiken of een bericht sturen aan [privacy@uu.nl](mailto@privacy@uu.nl). De functionaris voor gegevens­bescherming (FG) van de UU is te bereiken op [fg@uu.nl](mailto:fg@uu.nl). Het staat u ook altijd vrij om een klacht in te dienen bij de Autoriteit Persoonsgegevens, de privacy waakhond van Nederland.

## 8) Wijziging privacyverklaring
Deze Privacyverklaring is voor het laatst gewijzigd op 22 april 2021. De UU behoudt zich het recht voor om, waar nodig, wijzigingen aan te brengen in de Privacyverklaring.

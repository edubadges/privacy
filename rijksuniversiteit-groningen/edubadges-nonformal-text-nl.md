# Privacyverklaring Edubadges

## Inleiding
De Rijksuniversiteit Groningen (RUG) wil zorgvuldig omgaan met uw persoonsgegevens. Op grond van de privacywetgeving, die de RUG in acht neemt, is de RUG daar ook verantwoordelijk voor. In deze privacyverklaring wordt u geïnformeerd over hoe de RUG gegevens van u verwerkt in het kader van het verstrekken van Edubadges en over de rechten die u heeft. Deze privacyverklaring is een aanvulling op de algemene privacyverklaring ([link](https://www.rug.nl/about-us/organization/rules-and-regulations/algemeen/regeling-bescherming-persoonsgegevens)) van de RUG. Bij tegenstrijdigheid gaat deze privacyverklaring over Edubadges voor.

## Contactgegevens verantwoordelijke
U kunt met uw vragen en verzoeken bij de RUG terecht. U kunt terecht bij:<br>
Rijksuniversiteit Groningen<br>
Postadres: Postbus 72, 9700 AB Groningen<br>
E-mail: [privacy@rug.nl](privacy@rug.nl)

Berichten die u stuurt worden gedeeld met de Functionaris voor de Gegevensbescherming van de RUG.
Bij vragen over registratie of administratie kunt u terecht bij [ps-sia@rug.nl](ps-sia@rug.nl).

## Doel en grondslag verwerking
Edubadges kunnen ingezet worden om invulling te geven aan ‘leven lang leren’ en flexibilisering van het onderwijs van de universiteit. Met een edubadge kunt u de kennis en vaardigheden die u beheerst, zichtbaar en meeneembaar maken. U kunt de edubadge tonen via social media of een digitaal CV. Om dit te faciliteren werkt de RUG samen met SURF, de overkoepelende organisatie voor IT-diensten in het hoger onderwijs. SURF levert een platform voor het aanmaken, uitreiken en onderhouden van Edubadges. Er is onderscheid tussen formele en niet-formele edubadges. Een formele badge laat zien dat u een geaccrediteerde opleiding of geaccrediteerd vak hebt gevolgd aan de universiteit en daarvoor studiepunten heeft behaald. Een informele badge toont aan dat u een cursus, post-academische opleiding of andere niet-geaccrediteerde opleiding heeft gevolgd.

Om edubadges uit te kunnen reiken, verwerkt de RUG uw persoonsgegevens. De gegevens zijn nodig om u te kunnen identificeren en de edubadge aan uw persoon te koppelen. De grondslag voor de verwerking is bij formele edubadges de publiekrechtelijke taak van algemeen belang die de RUG heeft om universitair onderwijs te verzorgen. Bij informele edubadges ligt de grondslag in de met u gesloten overeenkomst op grond waarvan het onderwijs aan u wordt aangeboden.

## Verwerkte persoonsgegevens
De RUG verwerkt de volgende persoonsgegevens over u:
* Voornamen en achternaam
* E-mailadres
* EduID
* Edubadge en de inhoud daarvan
* Unieke identifier om edubadges rechtstreeks aan de student toe te kennen

## Ontvangers van uw persoonsgegevens
De RUG heeft toegang tot uw persoonsgegevens. In opdracht van de RUG verzorgt SURF B.V. het platform Edubadge en de daarbij horende dienstverlening. SURF is verwerker van de RUG en daarom zijn met SURF schriftelijke afspraken gemaakt om de beveiliging van en zorgvuldige omgang met uw persoonsgegevens te waarborgen.  

## Bewaartermijnen
Om de Edubadge in stand te houden worden uw persoonsgegevens voor onbepaalde tijd bewaard. Wanneer u geen behoefte meer heeft aan uw Edubadge, kunt u dat via privacy@rug.nl aangeven bij de RUG. De RUG verwerkt dan niet meer uw persoonsgegevens voor het in stand houden van de Edubadge.

## Uw rechten
U heeft op grond van de privacywetgeving diverse rechten. U kunt voor de uitoefening van uw rechten contact opnemen met de RUG. Uw verzoeken worden binnen een maand na ontvangst beoordeeld en afgehandeld. Voor behandeling wordt vastgesteld dat het verzoek is ingediend door een bevoegd persoon en dat het legitiem is. Daarom kan om uw legitimatie worden gevraagd voordat het verzoek in behandeling wordt genomen.

U heeft het recht te verzoeken om een overzicht van de over u verwerkte persoonsgegevens en de verwerkingen daarvan. Als u vindt dat uw persoonsgegevens onjuist zijn of als u niet langer wilt dat uw gegevens worden verwerkt, kunt u vragen om deze gegevens aan te passen of om verwerking van uw persoonsgegevens te stoppen en deze te verwijderen. U hebt in bepaalde gevallen ook recht op een afschrift van uw persoonsgegevens in een bruikbaar formaat. Om uw verzoek te beoordelen en af te handelen, worden vanzelfsprekend uw persoonsgegevens verwerkt.

Naast het feit dat u bij de RUG terecht kunt met uw vragen, verzoeken en klachten, heeft u het recht een klacht in te dienen bij de toezichthoudende autoriteit. Dit is in Nederland de Autoriteit Persoonsgegevens.

## Veranderingen van deze privacyverklaring
De RUG kan deze privacyverklaring wijzigen. Aanleiding hiervoor kan zijn: (wijziging van) wet- en regelgeving, wijziging in het algemene privacybeleid van de RUG en voortschrijden van de techniek. Uiteraard wordt u hiervan tijdig op de hoogte gesteld.

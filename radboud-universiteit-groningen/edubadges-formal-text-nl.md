# Privacyverklaring formele Edubadges
De Rijksuniversiteit Groningen, gevestigd aan de Broerstraat 5, 9712CP Groningen, wil op een zorgvuldige manier omgaan met de persoonsgegevens van iedereen die een edubadge aanvraagt. In deze Privacyverklaring informeren wij u over de doeleinden waarvoor persoonsgegevens verwerkt worden, hoe u uw privacyrechten kunt uitoefenen en overige informatie die voor u van belang kan zijn. Mocht u na het lezen van deze privacyverklaring nog vragen, opmerkingen of zorgen hebben, stuur dan een e-mail naar [privacy@rug.nl](mailto:privacy@rug.nl).

Deze Privacyverklaring is van toepassing op alle activiteiten t.b.v. de edubadges in het kader van het ENLIGHT programma van de Rijksuniversiteit Groningen, hierna genoemd de RUG. De RUG gaat op zorgvuldige wijze met persoonsgegevens om en handelt binnen de grenzen van de wet, de Algemene verordening gegevensbescherming (AVG).

## 1) Introductie edubadges
Edubadges kunnen ingezet worden om invulling te geven aan ‘leven lang leren’ en flexibilisering binnen en buiten de RUG. De edubadge heeft als doel om kennis en vaardigheden die u beheerst, zichtbaar en meeneembaar te maken. Als ontvanger van een edubadge kunt u deze delen met anderen, bijvoorbeeld op sociale media, in een digitale cv, met een onderwijsinstelling of met een (potentiële) werkgever. Met het platform edubadges van SURF kan de RUG edubadges aanmaken en uitreiken. Via dit platform kunt u edubadges aanvragen en ontvangen. Er is onderscheid tussen formele en niet-formele edubadges. Deze Privacyverklaring is van toepassing op de formele badges.

## 2) Verantwoordelijke en verantwoordelijkheid
Voor het aanvragen en uitgeven van edubadges is de RUG verwerkingsverantwoordelijke in de zin van de AVG. De RUG vindt het van essentieel belang dat de persoonsgegevens van haar studenten en medewerkers met de grootst mogelijke zorgvuldigheid worden behandeld en beveiligd. Wij willen ook open zijn over de wijze waarop uw gegevens door ons worden verwerkt. Daarom lichten wij dit hieronder toe. Voorop staat dat wij ons in alle gevallen houden aan de eisen die de AVG stelt. Met vragen over onze verwerkingen kunt u terecht bij [privacy@rug.nl](mailto:privacy@rug.nl).

## 3) Welke persoonsgegevens gebruiken we en waarom?
De persoonsgegevens die van u worden verwerkt, worden door de RUG gebruikt voor het inschrijven, genereren en uitgeven van rechtsgeldige en persoonsgebonden edubadges. De uitgifte van de edubadge door de RUG kan alleen uitgevoerd worden door gebruik te maken van uw persoonsgegevens. De RUG verwerkt deze gegevens op basis van de grondslagen “taak van algemeen belang”. In de tabel hieronder zijn persoonsgegevens (met doel en grondslag) opgenomen die verwerkt worden van student. Om een edubadge aan te vragen wordt het account van de instelling geverifieerd met eduID. Om een badge te genereren wordt voor identificatie en validatie het eduID gebruikt. Daarmee is een badge op zichzelf ook een persoonsgegeven.

| Persoonsgegevens | Doel |	Grondslag |
| ---------------- | ---- | --------- |
| Voornaam | Wordt gebruikt om ontvangers te identificeren | Student: algemeen belang. |
| Achternaam | Wordt gebruikt om ontvangers te identificeren | Student: algemeen belang. |
| E-mailadres | Wordt gebruikt om ontvangers te notificeren	| Student: algemeen belang. |
| Scoped affiliation | Wordt gebruikt om alle onderwijsinstellingen die gekoppeld zijn aan het eduID van de ontvanger te verkrijgen	| Student: algemeen belang. |
| Akkoord privacyvragen	| Er wordt bijgehouden of er akkoord is gegaan met de privacyvragen	| Student: algemeen belang. |
| eduID	| Het eduID wordt gebruikt als unieke identifier in de database en als pseudonieme identifier in badges	| Student: algemeen belang. |
| Edubadge en diens inhoud | Voor het genereren en uitgeven van de edubadge	| Student: algemeen belang. |

De verwerking vindt plaats op grond van de grondslag ‘taak van algemeen belang’. In het kader van dit algemeen belang is het volgende overwogen:
De RUG heeft als primaire taak van algemeen belang het verzorgen van onderwijsactiviteiten. In dat kader wil de RUG blijven innoveren. De RUG wil invulling geven aan het principe van leven lang leren en aan de flexibilisering van het onderwijs; twee doelen die zijn omschreven in het strategisch plan van 2021-2026. Door gebruik te maken van edubadges kunnen deze doelen worden gerealiseerd. Tegelijkertijd kunnen edubadges mogelijk in de toekomst kwalificeren als ‘micro-credential’. Een microcredential is een kwalificatie die de leerresultaten aantoont die zijn verworven via een korte, transparant beoordeelde cursus of module. Binnen de Europese Unie streeft de Europese Commissie naar een gemeenschappelijke definitie en Europese normen voor microcredentials te ontwikkelen, die onafhankelijk zijn van de toekennende instantie, en zoveel mogelijk voortbouwend op bestaande instrumenten. Het voornemen om een Europese aanpak van microcredentials te ontwikkelen werd aangekondigd in onder andere het Digital Education Action Plan (2021-2027).

Binnen het ENLIGHT programma wordt met behulp van edubadges leerresultaten, waarderingen en certificering van onderwijsonderdelen transparanter gemaakt voor de student en wordt onderzocht of edubadges opleidingen flexibeler en toegankelijker kunnen maken. Binnen het ENLIGHT programma wordt getracht kennis te maken met de vereisten voor het gebruik van microcredentials, worden bestaande en toekomstige micro-leermogelijkheden verkend, wordt een onderwijsfilosofie ontwikkeld voor microcredentials en wordt getracht voorbereid te zijn op de toekomst van het hoger onderwijs.

## 4) Aan wie verstrekken we de gegevens?
De RUG heeft toegang tot alle persoonsgegevens. In opdracht van de RUG en ter uitvoering van de overeenkomst verzorgt platform edubadges bepaalde onderdelen van de dienstverlening. De RUG heeft afspraken gemaakt met deze verwerker om vertrouwelijke en zorgvuldige omgang met persoonsgegevens te waarborgen. Deze afspraken zijn contractueel vastgelegd in de zogeheten 'verwerkersovereenkomst'.

## 5) Hoe zorgt de RUG voor vertrouwelijke omgang met persoonsgegevens?
Om uw persoonlijke gegevens optimaal te beschermen tegen onbevoegde toegang of onbevoegd gebruik, past de RUG passende beveiligingsmaatregelen toe. Van (pogingen tot) misbruik doen wij aangifte. De RUG neemt daarnaast organisatorische maatregelen om persoonsgegevens te beveiligen tegen toegang door onbevoegden.

## 6) Hoe kunt u uw gegevens inzien, corrigeren of verwijderen?
U kunt een inzage- of correctieverzoek richten aan de RUG. Geeft u daarbij duidelijk aan dat het gaat om een inzage- of correctieverzoek op grond van de AVG. U kan contact opnemen met de RUG op [privacy@rug.nl](mailto:privacy@rug.nl).nl om de volgende rechten uit te oefenen:

U kunt een inzage- of correctieverzoek richten aan de RUG. Geeft u daarbij duidelijk aan dat het gaat om een inzage- of correctieverzoek op grond van de AVG. U kunt bezwaar maken tegen de verwerking van uw gegevens en ook verzoeken uw gegevens te laten verwijderen, echter dit is slechts mogelijk voor zover de RUG nog aan zijn wettelijke verplichtingen kan voldoen. Het kan voorkomen dat tijdens deze procedure om een identiteitsbewijs wordt gevraagd.

## 7) Vragen
Hebt u naar aanleiding van deze informatie nog specifieke vragen of opmerkingen over onze Privacyverklaring? Neemt u dan gerust contact met ons op. U kunt hiervoor het contactformulier op de website gebruiken of een bericht sturen aan [privacy@rug.nl](mailto:privacy@rug.nl). De functionaris voor gegevensbescherming (FG) van de RUG is te bereiken op [privacy@rug.nl](mailto:privacy@rug.nl). Het staat u ook altijd vrij om een klacht in te dienen bij de Autoriteit Persoonsgegevens, de privacy waakhond van Nederland.

## 8) Wijziging privacyverklaring
Deze Privacyverklaring is voor het laatst gewijzigd op 26 juli 2021. De RUG behoudt zich het recht voor om, waar nodig, wijzigingen aan te brengen in de Privacyverklaring.
